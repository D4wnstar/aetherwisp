La **teoria delle perturbazioni non degenere** è una forma della [[teoria delle perturbazioni]] indipendente dal tempo nella quale gli [[Equazione agli autovalori|autovalori]] dell'[[Hamiltoniana]] imperturbata non sono [[degenerazione|degeneri]].

Consideriamo un'Hamiltoniana del tipo
$$H=H^{0}+\lambda H'$$
con $H'$ la perturbazione e $\lambda$ una costante. $H^{0}$ è l'Hamiltoniana non perturbata, che risolve il sistema descritto dall'[[Equazione di Schrödinger#Potenziale indipendente dal tempo|equazione di Schrödinger indipendente dal tempo]]
$$H^{0}\psi_{n}^{0}=E_{n}^{0}\psi_{n}^{0}$$
### $\lambda$ piccolo
Scriviamo $\psi_{n}$ e $E_{n}$ come [[serie di potenze]] in $\lambda$:
$$\psi_{n}=\psi_{n}^{0}+\lambda\psi_{n}^{1}+\lambda^{2}\psi_{n}^{2}+\ldots$$
$$E_{n}=E_{n}^{0}+\lambda E_{n}^{1}+\lambda^{2}E_{n}^{2}+\ldots$$
$\psi_{n}^{0}$ e $E_{n}^{0}$ sono i termini non perturbati, mentre quelli successivi sono le correzioni di $i$-esimo ordine.