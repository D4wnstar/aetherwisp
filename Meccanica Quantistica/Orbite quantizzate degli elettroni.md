C'è un problema: a partire dall'effetto fotoelettrico si è scoperto che solo certe frequenze di luce permettono ad un elettrone di liberarsi. Difatti, ci sono delle bande nere negli spettri di assorbimento, che corrispondono alle frequenze che promuovono gli elettroni.
Ci si è domandato cos'è che impedisce agli elettroni di "cadere" sul nucleo come una pianeta in una stella, e perché solo certe orbite siano permesse. Si è supposto che il momento angolare dell'elettrone sia quantizzato:
$$mvr=pr=\hbar n$$
con $\hbar=\frac{h}{2\pi}$ la [[costante di Planck]] ridotta. Usando la meccanica classica si usa la legge di Coulomb per ottenere
$$\frac{e^{2}}{r^{2}} = \frac{mv^{2}}{r}$$
con $e$ la carica dell'elettrone. Riordino per trovare
$$me^{2}r=m^{2}v^{2}r^{2}=\hbar^{2}n^{2}$$
$$\boxed{r_{n}=\frac{\hbar^{2}}{me^{2}}n^{2}}$$
Quindi si scopre che i raggi delle orbite possibili sono effettivamente quantizzati. Allora l'energia necessaria per promuovere un elettrone ad un'orbita superiore è *esattamente* l'energia data dalla luce in quelle bande nere di assorbimento. Troppa o troppo poca non farebbe cadere l'elettrone nell'orbita corretta e quindi non viene assorbita.
Ora considero l'energia meccanica del sistema, come cinetica più potenziale coulombiano:
$$E=\frac{m}{2}v^{2} - \frac{e^{2}}{{r}}$$
Trovando la derivata parziale dell'energia potenziale $U(r)=- \frac{e^{2}}{r}$ si ha $F(r)=- \frac{e^{2}}{r^{2}}$ cioè una forza *repulsiva*, come deve essere. Il segno meno nella formula dell'energia deriva da questo. Sostituendo il raggio con quelli quantizzati:
$$\boxed{E_{n}= \frac{m}{2}v^{2}_{n} - \frac{e^{2}}{r_{n}}=- \frac{e^{2}}{2r_{n}}=- \frac{me^{4}}{2\hbar^{2}}\frac{1}{n^{2}}}$$
che si dimostra usando le relazioni precedenti. Sperimentalmente si trova che queste energie sono esattamente quelle trasportate dalla luce quando l'atomo è illuminato.

De Broglie ha avuto la seguente intuizione: ricordandosi la relazione dell'impulso relativistico $m^{2}c^{4}=E^{2}-p^{2}c^{2}$. Ma un [[fotone]] non ha massa quindi deve per forza essere:
$$E=pc$$
$$p=\frac{E}{c}=\frac{h\nu}{c}$$
Usando $\nu=\frac{1}{T}$ si trova $p=\frac{h}{cT}=\frac{h}{\lambda}$ da cui
$$\boxed{\lambda=\frac{h}{p}}$$
ossia la lunghezza d'onda della *luce come onda* è proporzionale alla quantità di moto di un *fotone*, ossia *luce come particella*. Ovviamente un fotone ha massa zero, ma De Broglie ha supposto che questa relazione valesse *per qualunque particella*. Di fatto, sperimentalmente si è trovato che, lanciando elettroni ad una fenditura, essi formano una figura di diffrazione pari a quella che avrebbe la luce con lunghezza d'onda $\lambda = \frac{h}{p}$, con $p$ l'impulso dell'elettrone. Dunque si è provato, sia teoricamente che sperimentalmente, che la materia si comporta *sia* come un'onda, *sia* come una particella.
$$2\pi r = n\lambda=n \frac{h}{p}$$
$$pr=l=\hbar n$$
