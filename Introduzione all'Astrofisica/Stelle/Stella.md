Una **stella** è un oggetto astronomico composto di gas di svariati elementi (perlopiù idrogeno e elio) nel cui nucleo avviene la [[fusione nucleare]] e che brilla di luce propria. Le stelle sono determinate dagli elementi di cui sono composte. All'inizio, al [[Big Bang]], c'erano solo idrogeno ed elio, che tutt'oggi compongono il 73% e 25% della massa dell'universo.

La maggior parte dell'universo è vuota. La densità di massa dell'universo è nell'ordine del $10^{-20}$ mentre quella delle galassie come la Via Lattea è nell'ordine del $10^{-16}$. Per poter parlare di stelle, bisogna avere una densità più alta. Ciò può accadere, ad esempio, nelle [[Nube molecolare]].

Le stelle sono graficate nel **Diagramma Hertzsprung-Russel** (diagramma H-R), che mostra la luminosità (rispetto al Sole) in funzione della temperatura superficiale. Da esso si notano diversi gruppi: la **sequenza principale**, le **[[Nana bianca|nane bianche]]**, **giganti** e le **supergiganti**.

Le stelle sono suddivise in **classi stellari** con la notazione *lettera-numero*, dove la lettera rappresenta la classe. Le classi sono decise in base allo spettro della stella.

Le stelle non sono esattamente corpi neri, ma possiamo trovare la loro temperatura partendo dalla temperatura che avrebbe un corpo nero sferico dello stesso raggio.
## Misure
### Temperatura
Lo spettro di una stella è approssimabile come quello di un corpo nero con una certa temperatura $T$. Il vero spettro della stella è modificato dalle [[righe spettrali]], ma queste hanno un impatto marginale sulla generale forma dello spettro. Ne consegue che è possibile compiere una stima della sua temperatura tramite una misura di [[colore]]. Un problema con questo approccio è che parte della luce di una stella è assorbita dal [[mezzo interstellare]] e questo assorbimento accade principalmente nel blu e ultravioletto. Ciò significa che il colore che misuriamo è soggetto a [[redshift]] e se lo usiamo così com'è, le misure di temperature saranno soggetta ad un errore sistematico. Si può rimediare misurando diversi colori.

Alternativamente, si può sfruttare lo spettro stesso per misurare la temperatura, dato che le righe di assorbimento dipendono molto da essa.
### Velocità
Si può stimare la velocità lungo la linea di vista sfruttando l'[[effetto Doppler]], ma per le altre due dimensioni bisogna osservare il moto apparente della stella. Questo è possibile solo per stelle vicine. Per le stelle più lontane, è possibile stimare i moti propri delle stelle vicine. In ogni caso, per conoscere la velocità è necessario conoscere la distanza.
### Massa
Per una stella isolata, misurare la massa direttamente è impossibile. Nel caso di [[stella binaria|stelle binarie]], è possibile.