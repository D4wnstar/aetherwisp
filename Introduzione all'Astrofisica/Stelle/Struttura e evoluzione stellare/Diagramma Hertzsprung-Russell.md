---
aliases:
  - diagramma HR
---
Il **diagramma Hertzprung-Russell**, abbreviato **diagramma HR**, è il diagramma che riporta per ogni [[Stella]] la [[Temperatura efficace]] in ascissa (crescente verso sinistra) e la [[Luminosità]] bolometrica in ordinata, in scala log-log. Spesso si usa creare il diagramma usando il [[Colore]] in ascissa e la [[Magnitudine]] assoluta (tipicamente nel visuale) in ordinata, dato che sono misure che si ottengono osservativamente.

L'importanza di questo grafico sta nel fatto che le stelle non sono distribuite uniformemente, ma occupano spazi ben precisi. Ciò significa che le stelle sono realizzazioni di un singolo modello fisico descrivibile in pochi parametri e che l'intera natura fisica di una stella può essere descritta trovando la sua posizione nel diagramma HR. Infatti, dato che la temperatura efficace è legata al raggio da una quarta potenza, stelle di raggio uguale staranno teoricamente su una riga di pendenza quattro ascendente lungo il grafico[^1].

Le stelle si raggruppano in tre regioni principali: la [[Sequenza principale]], il **ramo delle giganti** e le [[Nana bianca|nane bianche]].

Esistono numerose regioni più piccole e specifiche, talvolta visibili sono in diagrammi HR fatti su certi [[Ammasso stellare|ammassi stellari]]. Per esempio, ad alte temperature e luminosità vi sono le [[stella di Wolf-Rayet|stelle di Wolf-Rayet]], che sono stelle molto massive che hanno perso precocemente il proprio inviluppo esterno e dunque appaiono molto calde. Attorno ai 7000K, in una fascia quasi perfettamente verticale, troviamo le [[Cefeide|Cefeidi]] e le [[RR-Lyrae]].

Usando dati del telescopio Gaia, è stato possibile elaborare un diagramma HR con dati di quattro milioni di stelle entro 5000 anni luce. In questo grafico si usa la magnitudine in banda G e il colore $B-R$.

![[Gaia HR Diagram.jpg]]

[^1]: La linea di pari raggio sale da in basso a destra verso in alto a sinistra, seguendo di fatto un'andamento simile a quello della sequenza principale. Infatti, si osserva che le stelle della sequenza principale hanno un intervallo di raggi piuttosto contenuto, perlopiù tra i 0.1 e 10 [[Raggio solare|raggi solari]]. Le luminosità e le temperature, invece, hanno intervalli enormemente più ampi.