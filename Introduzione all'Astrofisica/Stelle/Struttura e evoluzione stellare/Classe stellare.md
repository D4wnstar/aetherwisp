---
wiki-publish: true
aliases:
  - classe spettrale
  - classe di luminosità
---
 Lo [[Spettro (astrofisica)|spettro]] delle [[Stella|stelle]] osservate è notoriamente simile a quello di un [[corpo nero]], ma anche le [[Riga spettrale|righe spettrali]] mostrano una certa regolarità. Le **classi stellari** sono una classificazione spettroscopica delle stelle basata sulle righe spettrali che manifestano, in particolare basata sulla preponderanza della serie di Balmer dell'idrogeno.
### Classi spettrali
Le **classi spettrali** sono definite da una lettera, partendo dalla A. La A rappresenta le stelle con le righe di idrogeno più forti e queste diventano più deboli man mano che le lettere avanzano. Si notò poi che questa serie rappresentava implicitamente anche una temperatura, ma l'ordine non era lo stesso a causa del comportamento della serie di Balmer. Dato che la conoscenza della temperatura è più utile, si usa ordinare le classi non in ordine alfabetico, ma in ordine discendente della temperatura che rappresentano. Questo ordine è O B A F G K M R N S[^1].

Le classi sono a loro volta suddivise in 10 sottoclassi, denotate con un numero da 0 a 9 posto dopo la lettera. Ad esempio, esistono stelle O2, A7, K4, etc. Il Sole è una stella G2.

Il vantaggio di una classificazione spettrale è che, a differenza del [[Colore]], è indipendente dal [[Redshift]]. Gli svantaggi sono che certe classi sono "vuote", nel senso che non conosciamo stelle che rientrano in quei parametri; il non essere una funzione lineare della temperatura; e l'essere leggermente dipendente dalle classi di luminosità.
### Classi di luminosità
All'interno della stessa classe spettrale, esistono differenze nell'[[Riga spettrale#Allargamento di pressione/collisione|allargamento collisionale]] delle righe. A parità di tipo spettrale/temperatura, stelle più luminose/grandi mostrano righe più strette, dato che l'allargamento per collisioni dipende dalla gravità superficiale, che diminuisce in stelle più grandi. Si individuano dunque ulteriori classi dette **classi di luminosità**, denotate con numeri romani da I a V in ordine discendente di [[Luminosità]]. Il Sole è di classe di luminosità V.

[^1]: Esistono diversi mnemonici per ricordarselo; il più comune è *Oh, be a fine guy/girl, kiss me right now sweetie*.