---
aliases:
  - supernova di tipo I
  - supernova di tipo Ia
  - supernova di tipo II
---
Una **supernova** è l'esplosione di una [[stella]] che accade al termine della sua [[evoluzione stellare]]. Si dividono in due classi [[Spettro (astrofisica)|spettrali]]: supernove di tipo I e di tipo II. Le prime sono povere di idrogeno, mentre le seconde ne sono ricche. Si suddividono poi in sottogruppi, come le supernove di tipo Ia.

Questi eventi sono incredibilmente luminosi e fanno competizione alle [[Galassia|galassie]] con la loro [[luminosità]], che si aggira (in [[Magnitudine|magnitudine assoluta]]) attorno a -19.
### Origine
Le supernove sono associate a specifici sistemi astrofisici, nel senso che una certa classe di supernove può accadere solo in un certo tipo di stella o di sistema di stelle. Questo rende facile capire il tipo di oggetto che era presente prima della supernova.

Le supernove di tipo II generalmente provengono dall'esplosione di una stella singola al termine della sua vita, dato che la grande quantità di idrogeno combacia con l'espulsione dell'inviluppo esterno.

Le supernove di tipo Ia sono ancora leggermente sotto discusse, ma i modelli più accreditati danno due origini, entrambe relative ad un [[Stella binaria|sistema binario]]:
- scenario *single degenerate*: in questo caso, una [[nana bianca]] è in un sistema con una stella normale, spesso una [[gigante rossa]] o [[supergigante]], e sta [[accrescimento|accrescendo]] materia dall'inviluppo di essa. L'aumento di materia nella nana bianca eventualmente la porta oltre il [[limite di Chandrasekhar]], facendola esplodere.
- scenario *double degenerate*: in questo caso, il sistema binario è composto da due nane bianche così vicine che perdono momento angolare per emissione di [[onda gravitazionale|onde gravitazionali]], fino a scontrarsi e compiere una [[fusione stellare]], associata ad un'esplosione.
### Importanza
Le supernove sono utili per una varietà di ragioni:
- la loro luminosità le rende visibile a grandissime distanze
- gli elementi pesanti che rilasciano arricchiscono il [[Mezzo interstellare]]
- riscaldano il mezzo interstellare mediante l'onda d'urto che formano
- le Ia in particolare possono essere usate come una [[candela standard]] data la loro luminosità nota
