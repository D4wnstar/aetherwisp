...

### Formazione del nucleo
La presenza di soli neutroni ha conseguenze particolari:
- non c'è repulsione Coulombiana
- c'è solo forza gravitazione
La densità neutronica è $\sim10\rho_{N}$ (ottenuta da massa e volume della stella). Dato che sono create da supernove, il nucleo contiene quasi esclusivamente $^{56}Fe$. A causa dell'enorme forza gravitazionale, il nucleo collassa in un volume molto piccolo e avviene il processo $\beta$ inverso:
$$^{56}_{26}Fe+26e^{-}\rightarrow56n+26\nu_{e}$$
dunque il ferro decade in neutroni, formando così un nucleo composto quasi esclusivamente da essi.

Sappiamo che la massa è $M\sim1.3-1.5M_{\odot}$ e il raggio è $R\sim10$ km. Assumiamo che in queste condizioni, il nucleo sia un *liquido a neutroni degenere*. Per una massa $M=1.5M_{\odot}=3\times10^{30}$ kg sono presenti $N=1.8\times10^{57}$ neutroni (usando $m_{n}\sim1.67\times10^{-27}$ kg). Calcoliamo l'[[impulso di Fermi]]
$$p_{F}=\left(\frac{9}{4}\pi N\right)^{1/3} \frac{\hbar}{R}$$
dato che non ci sono protoni. L'energia cinetica media è
$$\left\langle \frac{E_{cin}}{N} \right\rangle=\frac{3}{5} \frac{p_{F}^{2}}{2M_{n}}=\frac{3\hbar^{2}}{10M_{n}} \left(\frac{9}{4}\pi N\right)^{2/3} \frac{1}{R^{2}}$$
e quella potenziale (gravitazionale) media è
$$\left\langle \frac{E_{pot}}{N} \right\rangle=- \frac{3}{5} \frac{GNM_{n}^{2}}{R}$$
Allora la stella è all'equilibrio quando
$$\frac{d}{dR} \left\langle \frac{E}{N} \right\rangle= \frac{d}{dR}\left[ \left\langle \frac{E_{cin}}{N} \right\rangle + \left\langle \frac{E_{pot}}{N} \right\rangle\right]=0$$
da cui possiamo stimare il raggio della stella
$$R=\frac{\hbar^{2}(\frac{9}{4}\pi)^{2/3}}{GM_{n}^{3}N^{1/3}}\sim12\text{ km}$$
che è molto simile a quello misurato sperimentalmente.