Nel caso di stelle con massa $>0.5M_{\odot}$, il nucleo viene compresso a tal punto da riscontrare effetti quantistici, ossia la **pressione degenere**. Prendiamo la [[disuguaglianza di Heisenberg]]:$$\Delta x\Delta p>h$$allora quando lo il nucleo viene compresso, l'errore sulla posizione naturalmente diminuisce (ci sono meno luoghi possibili in cui gli atomi possono trovarsi). Ma allora deve crescere l'errore sulla quantità di moto. Allora la distribuzione di quantità di moto si allarga. Allora possiamo definire un "volume" tridimensionale $h^{3}$ che rappresenta il "volume" associato ad uno stato quantico. Se assumiamo che tutte le particelle ($n_{e}$ elettroni in questo caso) occupano lo stesso "volume" (per via del principio di indeterminazione di Heisenberg), allora ciascuno occupa uno "spazio" $\frac{1}{n_{e}}$. Allora abbiamo, approssimando, che $$\Delta x\simeq \frac{1}{n_{e}^{\frac{1}{3}}}=n_{e}^{- \frac{1}{3}}$$Quindi il minimo per $\Delta p_{x}$ è $$\Delta p_{x}= \frac{h}{\Delta x}=h n_{e}^{\frac{1}{3}}$$Ora che abbiamo una stima del momento angolare, possiamo giungere ad una stima della pressione (dato che il momento angolare include la velocità delle particelle, da cui possiamo usare una teoria cinetica dei gas). $$P=\frac{1}{3}\int_{0}^{\infty}n(p)pVdp$$Se usassimo la distribuzione di Maxwell-Boltzmann per $n(p)$ in questo integrale troveremmo la legge dei gas ideali. Purtroppo in questo caso non è valida. Nel caso di *fermioni*, ossia elettroni liberi, dobbiamo usare la *distribuzione di Fermi-Dirac*. Non dobbiamo necessariamente risolvere l'integrale intero: possiamo usare delle condizioni che lo semplificano. A temperature basse possiamo usare la *condizione di degenerazione*. Si ha che se il gas è *degenere*, e quindi $kT\ll E_{F}$ con $E_{F}$ l'*energia di Fermi*, *tutti* stati sotto l'energia di Fermi sono occupati e *nessuno* stato al di sopra lo è. Questo vale solo per fermioni. Allora ci sarà un momento $p_{F}$, il *momento di Fermi*, oltre il quale non troveremo fermioni (per il limite energetico). Allora possiamo usare il momento di Fermi come limite superiore nell'integrale precedente. Il momento di Fermi si calcola come $$p_{F}=\left( \frac{3n_{e}}{8\pi} \right)^{\frac{1}{3}}h$$allora $$n_{e}(p)dp=2\cdot4\pi p^{2} \frac{dp}{h^{3}}$$e vale anche $$V=\frac{p}{m_{e}}$$Quindi l'integrale sarà $$P= \frac{1}{3}\int_{0}^{p_{F}} \frac{2\cdot4\pi p^{2}}{h^{3}}pVdp=\frac{1}{3}\int_{0}^{p_{F}} \frac{8\pi p^{4}}{m_{e}h^{3}}dp=\left[ \frac{8}{3}\pi \frac{1}{5} \frac{p^{5}}{m_{e}h^{3}} \right]_{0}^{p_{F}}=$$$$=\frac{1}{5}\left( \frac{3}{8\pi} \right)^{\frac{2}{3}} \frac{h^{2}n_{e}^{\frac{5}{3}}}{m_{e}}$$che è l'espressione della pressione degenere, che è *indipendente dalla temperatura*. Quindi il nucleo di elio inerte, sostenuto solo dalla pressione degenere, non è affetto in alcun modo dalla temperatura.

Cerchiamo in che condizioni un gas può essere degenere. Definiamo la *densità di stati quantici* come
$$n_{Q}=\left( \frac{2\pi m_{e}kT}{h^{2}} \right)^{\frac{3}{2}}$$
Da qui si trova che la temperatura sotto il quale il gas può essere degenere dipende dalla densità
$$T_{deg}\propto\rho^{\frac{2}{3}}$$
![[Grafico di Fase Gas Degenere|80%|center]]
dove il segmento, con pendenza $2/3$, è la soglia sotto la quale (area colorata di rosso) il gas diventa degenere. Le linee tratteggiate blu rappresentano un gas in equilibrio idrostatico per una certa massa stellare, con pendenza $1/3$ dalla relazione
$$T\propto M^{\frac{2}{3}}\rho^{\frac{1}{3}}$$

Il grafico ha un limite destro *relativistico*. Ad una certa massa, la pressione degenere necessaria per evitare che il nucleo collassi richiederebbe particelle con velocità superluminali, cosa impossibile. Dunque, se la massa sale oltre questo limite, la stella collassa *di nuovo*. Questo si chiama **limite di Chandrasekhar**, che è di circa 1.44 masse solari *per il solo nucleo*, non tutta la stella. La linea tratteggiata blu più alta rappresenta questa massa.

La linea punteggiata bianca con la stella rappresenta un oggetto con massa così piccola che il nucleo diventa gas degenere prima ancora di innescare la fusione nucleare. Oggetti di questo genere, sebbene si scaldino un po' per la pressione, non diventeranno mai stelle. Questi oggetti hanno massa inferiore ai $0.08M_{\odot}$. La linea tratteggiata blu più bassa è un esempio di tale oggetto: incrocia la linea di gas degenere prima di quella della temperatura di fusione.