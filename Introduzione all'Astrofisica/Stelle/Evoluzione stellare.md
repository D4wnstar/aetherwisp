Le [[stella|stelle]] sono oggetti dinamici, le cui caratteristiche cambiano nel passare di milioni o anche miliardi di anni. Il processo che parte con la nascita di una stella da una [[nube molecolare]] e termina con la creazione di [[relitto stellare]] è detta **evoluzione stellare**.

La maggior parte delle stelle giace per la maggior parte della sua vita sulla [[sequenza principale]]. Quanto duri questa vita dipende da diversi fattori, ma quello probabilmente più importante è la massa: maggiore è la massa, minore è l'aspettativa di vita.

Le stelle con circa un decimo di una massa solare hanno età così lunga da essere vecchie quanto l'universo stesso (le cosiddette *stelle primordiali*) e dunque non sappiamo esattamente qual è la loro aspettativa di vita. Possiamo calcolare una stima di una di aspettativa di vita di una stella (ossia il tempo che rimane sulla sequenza principale) in base all'*efficienza di generazione di energia* $\eta$, la *massa di combustibile* $M_{c}$ e la [[luminosità]] $L$ con la seguente formula
$$t_{v}=\eta M_{c}c^{2} \frac{1}{L}$$
La massa di combustibile è minore a quella della stella; la stella non può bruciare *tutta* se stessa. Usando la proporzionalità
$$L\propto M_{\star}^{3.5}$$
possiamo trovare
$$t_{v}=10^{10}M_{\star}^{-2.5}\mbox{ anni}$$
Ad esempio, il Sole è nella sequenza principale dalla sua nascita 5 miliardi di anni fa circa. Betelgeuse è rimasta sulla sequenza per soli 9 milioni di anni (prima di diventare una gigante).

La sequenza non va avanti all'infinito fino a temperature infinitesimale, bensì ha un limite, detto **limite di Hayashi**, oltre il quale una stelle non può sussistere. Questo accade perché la convezione dovuta al **nucleo convettivo** della stella non ha abbastanza energia per trasportare materiale nel suo corpo.

Ad un certo punto, la stella termina la massa di combustibile. A tal punto, il nucleo, anche se convettivo, comincia a collassare. Nel caso di stelle con masse solari, il procedimento va così:
1. Finisce l'idrogeno da bruciare.
2. Il nucleo collassa e comincia a riscaldarsi a dismisura.
3. Gli strati esterni (non il nucleo) vengono spinti fuori e cominciano a raffreddarsi (bisogna ricordare che la stella non è un blocco solido; strati di gas esterni e interni sono disgiunti).
4. Per conservazione, i due effetti hanno effetti pari e opposti in termini di luminosità. Quindi la stella si espande *a luminosità costante* (braccio blu in figura).
5. La compressione del nucleo eventualmente fa ripartire la fusione nucleare, riaccendendo la stella e scaldandola nuovamente, ma adesso aumentando la luminosità. La stella entra ora nel *braccio delle giganti rosse* (braccio rosso in figura). Nel caso di stelle con masse $<0.5M_{\odot}$, si ritrovano con un nucleo di elio inerte e finiscono la loro evoluzione.

![[Evoluzione Post-sequenza Principale Stelle Solari|center]]
6. Il gas diventa degenere e grazie alla [[pressione degenere]] riesce a evitare che il nucleo collassi. Per molte stelle, questo è il capolinea. Per stelle con nuclei molto pesanti (oltre il limite di Chandrasekhar), il nucleo comincia a scaldarsi per effetto *triple alpha* che ha dipendenza da temperatura $3\alpha\propto T^{40}$. Dato che il gas è degenere e non è affetto da temperatura, si scalda a volume costante, che aumenta esponenzialmente l'aumento di temperatura. Ad un certo punto, il nucleo è caldo abbastanza da far si che il gas non sia più degenere, quindi si espande rapidamente in un evento chiamato *Helium Flash*, ma la temperatura diminuisce e la stella (al di fuori del nucleo) si restringe. La luminosità e la temperatura quindi diminuiscono entrambe. La stella entra nel ramo verde del grafico.
7. Dopo un periodo, la stella si stabilizza e riprende a scaldarsi e a crescere, entrando nell'**braccio asintotico delle giganti** (*Asymptotic Giant Branch*, *AGB*). A questo punto, potrà eventualmente avere un altro Helium Flash e ripetere il processo. Gli Helium Flash possono accadere periodicamente per una stella ogni 10.000-100.000 anni, ma non possono succedere all'infinito, perché ogni flash la stella perde un po' della sua massa nel processo di restringimento. Più grande è la stella, più massa perde in percentuale. Le stelle più grandi possono arrivare a perdere anche metà della loro massa durante la fase di gigante rossa.
8. Nel caso di stelle con masse tra le 2.5 e le 8 masse solari, la fase di espansione a luminosità costante (il braccio azzurro nella figura) è particolarmente lunga e si chiama **braccio orizzontale**. Al termine del braccio, la stella entra nel primo braccio delle giganti rosse come da norma e può avere uno o più Helium Flash.
9. Nel lungo termine, dopo molti flash, della stella rimane solo una frazione della sua massa originale (fino a metà) e il nucleo ha praticamente esaurito le sue scorte di idrogeno e elio, ora essendo costituito principalmente da carbonio o azoto. A questo punto, la stella si spegne. Il gas che ha espulso tramite pulsazioni si trova in una grande nube di gas attorno ad essa chiamata **nebulosa planetaria**. Al centro della nebulosa giace ciò che rimane della stella: un oggetto molto piccolo, estremamente caldo, che non fonde più, chiamato **nana bianca**. Esse sono un esempio di **relitti stellari**, gli oggetti che rimangono dopo il collasso finale di una stella. Questi oggetti vengono generati da stelle che hanno massa tra $0.08M_{\odot}$ e $8M_{\odot}$ (circa il 98% delle stelle dell'universo ricadono in questo intervallo). Le nane bianche in particolare seguono il limite di Chandrasekhar, quindi non possono avere massa superiore di $1.44M_{\odot}$. Per esempio, una nana bianca tipo ha massa $0.6M_{\odot}$ e raggio $R\simeq0.01R_{\odot}$ (quasi quello della Terra!). Hanno una densità di circa $10^{6}g/cm^{3}$.
10. Nelle atmosfere delle giganti rosse "moderne" (cioè create in tempi cosmologicamente recenti), si creano elementi più pesanti di quelli del ferro. Di norma, con la fusione nucleare le stelle possono creare elementi solo fino al ferro, ma le stelle moderne si sono formate in ambienti che hanno già elementi ferrosi nell'atmosfera possono, tramite *neutron capture* (bombardamento di neutroni), "appesantire" metalli già presenti, creando di più pesanti, come il piombo. Ci sono due processi per cui questo appesantimento accade: l'*S-process* (slow-process) è quello che accade nell'atmosfera delle giganti; l'*R-process* (rapid-process) richiede un flusso di neutroni molto più alto di quanto ce ne sia nell'atmosfera. In realtà esiste un terzo processo, il *P-process*, dove sono i neutroni a bombardare gli atomi, ma per via della repulsione elettromagnetica ciò avviene solo in processi eccezionalmente energetici che sono molto rari, e dunque il P-process è la fonte degli elementi più rari dell'universo.