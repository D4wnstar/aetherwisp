Un **buco nero** è una regione dello spazio dove lo [[spaziotempo]] è talmente piegato da far sì che una qualunque [[linea di universo]] time-like con origine all'interno di un area sferica delimitata dall'[[orizzonte degli eventi]] rimanga sempre all'interno dell'orizzonte degli eventi. In altre parole, qualunque cosa oltrepassi l'orizzonte degli eventi o sia prodotta entro di esso è permanentemente bloccato al suo interno, luce inclusa.

 Si chiama *raggio gravitazionale* la quantità
$$R_{gr}=\frac{GM}{c^{2}}$$
che è la metà del raggio di Schwartzschild. Talvolta il raggio di Schwartzschild stesso si chiama raggio gravitazionale.
### Struttura
Un buco nero è sostanzialmente privo di struttura a noi comprensibile: dato che la luce non può uscire dall'orizzonte degli eventi, l'unica cosa che possiamo vedere e un vuoto privo di luce in un certo angolo solido nel cielo. Con osservazioni più dettagliate, è possibile notare la forte [[lente gravitazionale]] che si forma attorno ad esso, piegando il percorso della luce circostante.

Molti buchi neri formano un [[disco di accrescimento]] attorno ad essi, attraendo e distruggendo [[stella|stelle]] circostanti. Questo è particolarmente importante per i buchi neri al centro delle [[Galassia|galassie]], che talvolta hanno dischi di accrescimento così grandi ed energetici da apparire come punti incredibilmente luminosi che possono sovrastare l'intera galassia. Questi oggetti sono detti [[Nucleo galattico attivo|nuclei galattici attivi]].

La forma del disco di accrescimento è descritta dal cosiddetto *modello unificato*, che mostra un toro di accrescimento attorno al buco nero. Dal buco nero vengono espulsi flussi di gas in due coni perpendicolari al toro. In alcuni casi (circa il 10%), è presente anche un jet di gas da uno dei lati del toro.