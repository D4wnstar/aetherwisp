Un **ammasso stellare** è una regione dello spazio in cui si trovano numerose [[stella|stelle]] una vicino all'altra (nell'ordine dei [[parsec]]). Sono molto utili per studiare le proprietà delle [[Galassia|galassie]], in quanto è ragionevole supporre che tutte le stelle che fanno parte dell'ammasso si sono formate
1. allo stesso tempo
2. dalla stessa materia
3. nello stesso luogo
Il diagramma HR di un ammasso è interessante, perché l'unica variabile libera è la massa. Ciò ci permette di "scattare una fotografia" dell'evoluzione stellare in funzione della massa per testare i nostri modelli.
## Ammassi aperti
Gli ammassi aperti si misurano nell'ordine dei parsec e contengono masse dalle centinaia alle migliaia di $M_{\odot}$. Hanno una densità tra gli 10 e i 100 $M_{\odot}/Pc^{3}$. Di solito contengono stelle giovani e hanno forze gravitazionali relativamente deboli e dunque le stelle che ne fanno parte sono solo leggermente legate fra loro. Mostrano dispersioni di velocità nei km/s. Contengono stelle giovani e relativamente ricche di elementi pesanti, dette stelle di *popolazione I*.
## Ammassi globulari
Gli ammassi globulari si misurano nell'ordine delle decine di parsec e hanno masse nei milioni di $M_{\odot}$. Hanno una densità oltre le 1000 $M_{\odot}/Pc^{3}$. Le forze gravitazionali sono molto più forti e dunque le stelle sono legate fra loro molto più fortemente, il che le rende molto più stabili nel tempo. Questa stabilità è importante: con tempi scala nei $10^{10}$ anni, sono tra gli oggetti più antichi dell'Universo e pongono limiti importanti sulla sua età. Contengono stelle vecchie povere di elementi pesanti, dette stelle di *popolazione II*.