---
wiki-publish: true
---
La **luminosità** di un astro è definita come l'energia emessa isotropicamente dall'astro in una certa banda per unità di tempo, misurata in fotoni che cadono in quella banda. Matematicamente
$$L_{banda}=f_{banda}4\pi d^{2}$$
dove $d$ è la distanza dell'astro e $f_{banda}$ è il [[flusso energetico]] emesso in una certa banda. Bisogna dunque conoscere la distanza dell'oggetto per poterne misurare correttamente la luminosità. Date le difficoltà delle misure di distanza, le misure di luminosità sono notoriamente impegnative. Si definisce inoltre **luminosità bolometrica** la luminosità emessa in tutte le bande.

Per avere una misura corretta della luminosità bolometrica, è necessario avere dati sulla luminosità in tutte le fasce dello [[Spettro elettromagnetico]], cosa che in alcuni casi, come quello degli [[Nucleo galattico attivo|AGN]], non è per nulla semplice. Si può definire la luminosità con un'approssimazione dell'energia prodotta dalla [[Stella|stella]] considerata come un [[corpo nero]]. Questa luminosità è "oggettiva", nel senso che non dipende da osservazioni "visive". Si calcola a partire dalla [[legge di Stefan-Boltzmann]] con
$$L=4\pi R^{2}\sigma T^{4}_{e}$$
dove $R$ è il raggio della stella, $T_{e}$ è la [[temperatura efficace]] e $\sigma$ è la [[Stefan-Boltzmann constant]].

Si trova che per le stella sulla [[sequenza principale]], la luminosità dipende dalla loro massa
$$L\propto M^{3.5}_{\star}$$

Possiamo trovare la distribuzione di stelle con una certa luminosità con $n(L)dL$ dove $n(L)$ è il numero di stelle per unità di volume in un intervallo $dL$ di luminosità. Ha come unità di misura $Pc^{-3}L_{\odot}^{-1}$. Usando la formula del flusso/irradianza
$$f= \frac{L}{4\pi r^{2}} \rightarrow r=\sqrt{\frac{L}{4\pi f}}$$
Possiamo trovare
$$N(L)dL=n(L) \frac{4}{3}\pi r^{3}dL=n(L) \frac{4}{3}\pi \left(\sqrt{\frac{L}{4\pi f}}\right)^{3} $$
