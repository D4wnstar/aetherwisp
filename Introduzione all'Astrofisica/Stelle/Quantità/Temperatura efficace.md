La **temperatura efficace** di una [[Stella]] o in generale di un corpo celeste è la temperatura che avrebbe un [[corpo nero]] sferico dello stesso raggio e [[luminosità]] bolometrica del corpo. Viene spesso usata come approssimazione della temperatura superficiale di alcuni corpi celesti che si sanno avere spettro vicino a quello di un corpo nero, in particolare stelle e [[Pianeta|pianeti]].

Siccome il [[Flusso energetico|flusso]] emesso da un corpo nero per unità di superficie è definito dalla [[legge di Stefan-Boltzmann]] $f=\sigma T^{4}$, con $\sigma$ la [[costante di Stefan-Boltzmann]], la temperatura efficace di una stella con raggio $R$ e luminosità bolometrica $L$ è definita da
$$L=4\pi R^{2}\sigma T^{4}_{e}$$
che invertita è
$$T_{e}=\left(\frac{L}{4\pi R^{2}\sigma}\right)^{1/4}$$
In scala log-log, stelle con lo stesso raggio si trovano su una retta a pendenza 4 sul [[Diagramma Hertzsprung-Russell|diagramma HR]] al variare di $T_{e}$.