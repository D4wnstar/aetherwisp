La **luminosità** di un astro è definita come l'energia emessa isotropicamente dall'astro in una certa banda per unità di tempo, misurata in fotoni che cadono in quella banda. Matematicamente
$$L_{banda}=f_{banda}4\pi d^{2}$$
dove $d$ è la distanza dell'astro. Bisogna dunque conoscere la distanza dell'oggetto per poterne misurare correttamente la luminosità. Date le difficoltà delle [[misure di distanza]], le misure di luminosità sono notoriamente impegnative. Si definisce inoltre **luminosità bolometrica** la luminosità emessa in tutte le bande.

Si può definire la luminosità con un'approssimazione dell'energia prodotta dalla [[Stella|stella]] considerata come un corpo nero. Questa luminosità è "oggettiva", nel senso che non dipende da osservazioni "visive". Si calcola con
$$L=4\pi R^{2}\sigma T^{4}_{E}$$
dove $R$ è il raggio della stella, $T$ è la temperatura *effettiva* e $\sigma$ è la [[costante di Stefan-Boltzmann]]. La luminosità dipende dalla massa
$$L\propto M^{3.5}$$
Più grande è la massa, più alta è la luminosità, ma più rapidamente la stella consuma la sua massa, il che significa che ha aspettativa di vita molto minore. Le stelle meno luminose hanno aspettativa di vita così lunga che posso aver vissuto sin dalla nascita dell'universo oltre 13 miliardi di anni fa ed essere ancora in vita.

Possiamo trovare la distribuzione di stelle con una certa luminosità con $n(L)dL$ dove $n(L)$ è il numero di stelle per unità di volume in un intervallo $dL$ di luminosità. Ha come unità di misura $Pc^{-3}L_{\odot}^{-1}$. Usando la formula del flusso/irradianza
$$f= \frac{L}{4\pi r^{2}} \rightarrow r=\sqrt{\frac{L}{4\pi f}}$$
Possiamo trovare
$$N(L)dL=n(L) \frac{4}{3}\pi r^{3}dL=n(L) \frac{4}{3}\pi \left(\sqrt{\frac{L}{4\pi f}}\right)^{3} $$
