---
wiki-publish: true
aliases:
  - universo piatto
  - universo aperto
  - universo chiuso
---
Le [[equazioni di Friedmann]] predicono la presenza di un fattore di scala che determina l'espansione dell'universo rispetto ad oggi. La relatività generale ci spiega che l'[[Interazione gravitazionale]] è una [[curvatura]] dello [[Spacetime]] determinata dalla massa di un oggetto. L'evoluzione dell'universo implica quindi una curvatura della sua forma in base alla massa presente al suo interno.

Uno spazio curvo è determinato da un [[tensore di curvatura]], che in modo più semplice può essere caratterizzato da un singolo valore, detto [[scalare di Ricci]]. Questo valore può essere positivo o negativo. La seconda equazione di Friedmann ci dà tre possibili tipi di universo, in base al valore di $\Omega_{m}$. A questi tipi sono associate curvature $\kappa$ diverse:
1. $\kappa>0$: lo [[Spacetime]] è chiuso e sferico. Su una sfera, la curvatura dipende dal suo raggio come $\kappa=2/R^{2}$. In questo caso, la geometria non è euclidea: il $\pi$ vale meno di 3.14... e il teorema di Pitagora non si applica ai triangoli rettangoli, poiché vale $c^{2}<a^{2}+b^{2}$.
3. $\kappa=0$: lo spaziotempo è piatto. La geometria è euclidea: il $\pi$ vale esattamente 3.14... e il teorema di Pitagora vale. Il piano è di fatto il limite a raggio infinito di una sfera.
4. $\kappa<0$: lo spaziotempo è aperto e non è rappresentabile entro uno spazio euclideo (quello in cui viviamo). Ciò significa che non è possibile fare una rappresentazione grafica geometrica di questo spazio. Si può considerare uno spazio localmente curvo negativamente, che ha la forma di un [[Caratterizzazione di massimi e minimi|punto di sella]]. La geometria è ancora non euclidea: il $\pi$ vale più di 3.14... e il teorema di Pitagora ancora non vale, poiché $c^{2}>a^{2}+b^{2}$.

Queste tre geometrie sono associate al valore di $\Omega_{m}$ secondo
1. $\Omega_{m}<1$: l'universo è aperto.
2. $\Omega_{m}=1$: l'universo ha geometria piatta e quindi euclidea.
3. $\Omega_{m}>1$: l'universo è chiuso. Il suo volume totale è dunque finito.

Per un universo dominato da materia, l'evoluzione del [[fattore di scala]] è legato alla curvatura. Un Big Crunch è legato a curvature negative, ad esempio. Se l'universo presenta un termine di [[costante cosmologica]], non c'è questo legame: un universo aperto può collassare se la costante cosmologica implica la presenza di un'energia che contra l'universo più di quanto si espanda, e viceversa per un universo chiuso. Infatti, sarebbe la somma $\Omega_{m}+\Omega_{\Lambda}$ a determinarne il destino.