---
wiki-publish: true
aliases:
  - costante di Hubble
---
La **legge di Hubble**, anche **legge di Hubble-Lemaitre**, dice che le [[galassia|galassie]] si allontanano da noi (ossia dalla [[Via Lattea]]) ad una velocità $v$ proporzionale alla distanza $d$ secondo una legge lineare
$$v=cz=H_{0}d$$
dove $z$ è il [[redshift]] e $H_{0}$ è la **costante di Hubble**, il cui valore è tutt'oggi dubbio. Questa legge vale solo per redshift basso. Per redshift alto va corretta.

Il punto da cui o a cui si osserva è indifferente: la velocità aumenta allo stesso modo ovunque si guardi. Questo è una conferma empirica del [[Principio cosmologico]].

![[Grafico Legge di Hubble|Legge di Hubble|80%|center]]

Possiamo calcolare a grandi linee la costante di Hubble, ottenendo
$$\frac{cz}{d}= H_{0}\sim100km\;s^{-1}\;Mpc^{-1}$$
che ha le dimensioni di una frequenza.

Una proprietà molto importante di questa legge è che non implica un osservatore privilegiato, nel senso che non c'è un "centro dell'Universo" dal quale tutto si espande. Tutti vedono tutto allontanarsi da sé allo stesso modo; l'unica cosa che conta è la distanza.
### Interpretazione temporale
La costante di Hubble ha (tra le altre) le dimensioni di un tempo inverso. Ciò significa che invertendo la costante abbiamo un tempo caratteristico
$$t_{H}=\frac{1}{H_{0}}=9.78\ h^{-1}Gyr$$
che ci dà un tempo scala per l'Universo. Questo contraddice l'assunzione di Einstein, Dirac e altri della staticità (simmetria temporale) dell'Universo, ossia il fatto che l'Universo non cambi sensibilmente nel tempo.

Guardando alla legge al contrario, se l'universo si espande col passare del tempo, vuol dire che andando indietro nel tempo l'universo si contrae. Se consideriamo l'universo come un sistema chiuso, usando semplice termodinamica possiamo affermare che un sistema in espansione si raffredda. Dunque contraendo, il sistema si riscalda, e più andiamo indietro, più l'universo si comprime, più è caldo. Eventualmente l'intero universo si comprime in una quantità di spazio minuscola (ma non infinitesima!) e caldissima da cui si è espanso l'universo: il [[Big Bang]] (caldo).
### Costante di Hubble
Il vero valore della costante di Hubble è ancora ignoto. Due metodi importanti danno $74\pm1.4$ e $67\pm0.5$ km/s/Mpc rispettivamente. Ci sono spiegazioni sul perché questa discrepanza accade. Il dibattito sul valore vero della costante di Hubble va avanti da così tanto tempo che gli stato pure dato un nome: *Hubble Tension*. Talvolta si usa costante di Hubble ridotta, denotata con
$$h= \frac{H_{0}}{100km/s/Mpc}$$
che è adimensionale. Questo rende le misure indipendenti dalla costante di Hubble, a costo di non avere un valore pratico su cui lavorare. Le quantità comuni sono
- $h^{-1}$ Mpc per le distanze
- $h^{-2}\ L_{\odot}$ per le luminosità
- $h^{-1}\ M_{\odot}$ per le masse
- $h^{2}\ M_{\odot}$ Mpc$^{-3}$ per le densità