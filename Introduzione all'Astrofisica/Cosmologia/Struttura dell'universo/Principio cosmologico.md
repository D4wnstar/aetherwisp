---
wiki-publish: true
---
Il **principio cosmologico** afferma che non vi siano osservatori privilegiati nell'Universo e che non ci sia un centro da cui tutto fluisce. In altre parole, qualunque punto dell'universo può essere considerato come il suo centro senza perdita di coerenza. Formalmente, il principio cosmologico può essere enunciato così:

> Non esistono osservatori privilegiati nell'Universo. Una volta appiattite le fluttuazioni locali, l'Universo appare omogeneo e isotropo su grande scala da qualsiasi punto venga osservato.

Qui si usano i seguenti termini:
1. *Omogeneo*, ossia ogni area dell'Universo è equivalente ad ogni altra.
2. *Isotropo*, ossia non c'è una direzione privilegiata nell'Universo.

Lo stesso principio può essere espresso più succintamente come:

> L'Universo su grande scala è massimamente simmetrico nelle dimensioni spaziali.

Sebbene possa sembrare un concetto puramente filosofico, questo principio è stato confermato sperimentalmente a distanze molto grandi (>100 Mpc).
### Spiegazione fisica
La teoria della gravità di Newton ci dà pochi strumenti per capire questo principio. Possiamo provare ad usare l'[[equazione di Poisson]] del [[Gravity|campo gravitazionale]] classico
$$\nabla^{2}\phi(\vec{r})=4\pi G\rho(\vec{r})$$
dove $G$ è la [[Gravitational constant]] e $\rho$ è la densità di massa. In un universo omogeneo, il potenziale deve essere costante, ma ciò ci da un [[Laplacian]] nullo e quindi una densità di massa nulla, ossia un universo vuoto. Allo stesso modo, in uno spazio veramente isotropo non possono esistere vettori (ci sarebbe una direzione privilegiata per quella cosa) quindi deve essere $\vec{g}=0$, ossia non c'è gravità, ossia di nuovo l'universo è vuoto.

Per capire l'[[Espansione dell'universo]] e il principio cosmologico dobbiamo attendere la relatività generale e le [[Equazioni di Friedmann]].