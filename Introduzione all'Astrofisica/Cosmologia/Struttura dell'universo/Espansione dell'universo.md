---
wiki-publish: true
---
L'**espansione dell'universo** è l'aumento delle distanze tra oggetti non [[Stati in meccanica quantistica|legati]] [[Gravity|gravitazionalmente]] nell'universo osservabile nel tempo.
### Differenze materia-radiazione
L'espansione non influenza [[materia]] e [[radiazione]] allo stesso modo. La densità massa-energia della materia, se non è [[Lorentz transformation|ultrarelativistica]] decresce con il [[fattore di scala]] come $\propto a(t)^{-3}$, cioè va come
$$\rho_{m}=\frac{\rho_{m,0}}{a(t)^{3}}=(1+z)^{3}\rho_{m,0}$$
con $z$ il [[redshift]] cosmologico. Le particelle relativistiche, oltre a diminuire in densità, subiscono anche una perdita di energia $\propto a(t)^{-1}$ dovuto all'allungamento delle lunghezze d'onda per redshift. Allora la diminuzione della densità di massa[^1] è
$$\rho_{\gamma}=\frac{\rho_{\gamma,0}}{a(t)^{4}}=(1+z)^{4}\rho_{\gamma,0}$$
### Non-unicità della distanza
L'espansione dell'universo implica la non-unicità della definizione di distanza delle sorgenti cosmologiche. Prendiamo una sorgente a redshift $z$. Tra l'emissione di un [[Photon]] e il tempo attuale $t_{0}$, la sorgente si sarà allontanata per l'espansione. Per ovviare a questo problema, si può definire un sistema di coordinate detto di [[Coordinate comoventi]] che si espande con l'universo omogeneo.

[^1]: La densità di energia è equivalente alla densità di massa per l'[[equivalenza massa-energia]]. Se $u$ è la densità di energia, quella di massa è $\rho=u/c^{2}$, che quindi ha senso anche per [[Particella|particelle]] prive di massa.