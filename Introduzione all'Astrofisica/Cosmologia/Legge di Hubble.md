La **legge di Hubble** dice che le galassie si allontanano ad una velocità proporzionale alla distanza secondo una legge lineare
$$v=H_{0}d$$
dove $H_{0}$ è la **costante di Hubble**, il cui valore è tutt'oggi dubbio: due metodi importanti danno $74\pm1.4$ e $67\pm0.5$ km/s/Mpc rispettivamente. Ci sono spiegazioni sul perché questa discrepanza accade; il dibattito sul valore vero della costante di Hubble va avanti da così tanto tempo che lo si è battezzato come *Hubble Tension*. Talvolta si usa costante di Hubble ridotta, denotata con
$$h= \frac{H_{0}}{100km/s/Mpc}$$
che è adimensionale.

Il punto da cui si osserva è indifferente: la velocità aumenta allo stesso modo indifferentemente. Questo è una conferma del [[principio cosmologico]].

![[Introduzione all'Astrofisica/Disegni/Legge di Hubble|Legge di Hubble|80%|center]]

Esprimendo la legge in funzione del [[redshift]] abbiamo
$$cZ=H_{0}d$$
Così facendo possiamo calcolare a grandi linee la costante di Hubble, ottenendo
$$H_{0}\sim100km\;s^{-1}\;Mpc^{-1}$$
che ha le dimensioni di una frequenza. Se invertiamo la costante, abbiamo un tempo scala di circa $9.8Gyr$.

Guardando alla legge al contrario, se l'universo si espande col passare del tempo, vuol dire che andando indietro nel tempo l'universo si contrae. Se consideriamo l'universo come un sistema chiuso, usando semplice termodinamica possiamo affermare che un sistema in espansione si raffredda. Dunque contraendo, il sistema si riscalda, e più andiamo indietro, più l'universo si comprime, più è caldo. Eventualmente l'intero universo si comprime in una quantità di spazio minuscola (ma non infinitesima!) e caldissima da cui si è espanso l'universo: il [[Big Bang]] (caldo).