---
wiki-publish: true
---
La **materia oscura** è una forma ipotetica di [[Materia]] che non [[Interazione elettromagnetica|interagisce elettromagneticamente]] ed è quindi invisibile. L'unica sua forma di interazione osservabile è quella [[Interazione gravitazionale|gravitazionale]].
### Evidenza
La materia oscura non è mai stata osservata direttamente. La sua esistenza deriva originariamente da anomalie nella velocità di rotazione nel disco delle [[Galassia|galassie]] [[Classi galattiche|a spirale]]. Infatti, la velocità misurata in queste galassie (inclusa la [[Via Lattea]]) in funzione della distanza dal centro galattico differisce da quanto è previsto dalla relatività generale con la sola massa visibile. La presenza di una forma aggiuntiva, non visibile, di massa corregge le misure.

È anche necessaria per spiegare la struttura a grande scala odierna dell'Universo: senza materia oscura, la materia normale non sarebbe potuta raggrupparsi nelle forme che ha oggi in tempi così brevi. Questo è perché la materia oscura, non affetta dall'interazione elettromagnetica, ha potuto disaccoppiarsi dai [[Photon|fotoni]] primordiali subito dopo l'[[Equivalenza (cosmologia)|equivalenza]] a soli 40,000 anni dal [[Big Bang]], potendo così amplificare le fluttuazioni dell'Universo da molto prima. Infatti, la materia normale si disaccoppia dai fotoni soltanto al giungere dell'[[era della ricombinazione]] a 380,000 anni.