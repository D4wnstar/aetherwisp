Un **buco nero** è una regione dello spazio dove lo spazio-tempo è talmente piegato da far sì che la qualunque traiettoria time-like che parte dall'interno di un area sferica delimitata dall'*orizzonte degli eventi* rimanga sempre all'interno dell'orizzonte degli eventi. In altre parole, qualunque cosa entri nell'orizzonte degli eventi è permanentemente bloccato al suo interno, luce inclusa.

La grandezza dell'orizzonte degli eventi si può calcolare grazie alla relatività generale: in particolare, il raggio dell'orizzonte degli eventi si chiama **raggio di Schwarzschild** ed è uno dei parametri fisici della soluzione di Schwarzschild delle equazioni del campo di Einstein. Esso vale
$$R_{Sch}=2 \frac{GM}{c^{2}}$$
con $G$ la [[constante gravitazionale]], $M$ la massa del buco nero e $c$ la velocità della luce. Si chiama *raggio gravitazionale* la quantità
$$R_{gr}=\frac{GM}{c^{2}}$$
che è la metà del raggio di Schwarzschild. Talvolta il raggio di Schwarzschild stesso si chiama raggio gravitazionale.

La forma del disco di accrescimento è descritta dal cosiddetto *modello unificato*, che mostra un toro di accrescimento attorno al buco nero. Dal buco nero vengono espulsi flussi di gas in due coni perpendicolari al toro. In alcuni casi (circa il 10%), è presente anche un jet di gas da uno dei lati del toro.