Un **quasar**, abbreviazione di *quasi-stellar radio source*, è un [[nucleo galattico attivo]] (AGN) estremamente luminoso. Convenzionalmente, un quasar è una radiogalassia la cui controparte ottica è un QSO, anche se tipicamente si chiamano quasar tutti gli QSO, anche se non sono radiogalassie. Sono i secondi oggetti più luminosi dell'universo: gli unici eventi che superano la loro luminosità sono i *Gamma Ray Burst*, e questi sono attivi solo per una frazione di secondo. I quasar, invece, hanno tempi scala di $4\times10^{7}$ anni (*tempo di Eddington*).
### Distribuzione
I quasar appaiono essere preferenzialmente ospiti di [[Galassia|galassie]] [[Classi galattiche|ellittiche]]. Paradossalmente, la maggior parte delle osservazioni che abbiamo di quasar (e AGN in generale) sono in galassie a spirale, ma c'è una spiegazione. Per osservare attività AGN non c'è solo bisogno di un [[Buco nero]], ma bisogna anche avere grandi quantità di gas che ci cada dentro. Sebbene le spirali ospitino in genere buchi neri più piccoli delle ellittiche, queste hanno anche molto più [[mezzo interstellare]] da dare in pasto al buco nero. Combinato con il fatto che le spirali hanno comunque bulge sufficientemente grande da ospitare un buco nero di $\sim10^{6}-10^{7}M_{\odot}$, fa sì che le osservazioni di attività siano parziali alle spirali. In ogni caso, le attività più potente associate ai quasar, come l'attività radio, sono limitate alle galassie ellittiche.

C'è un secondo fattore che aumenta la rarità degli AGN e dei quasar nelle ellittiche ed è che la poca quantità di gas che cade nei buchi neri di queste galassie dovrebbe emettere più radiazioni radio nucleari di quante se ne osservano sperimentalmente. Ciò suggerisce che l'efficienza energetica in presenza di poco gas sia minore di quanto ci si aspetti; le misure parlano di circa $\eta\simeq10^{-4}$ anziché $\eta\simeq0.1$. Questo fenomeno prende il nome di *Radiatively Inefficient Accretion Flow* (RIAF).
### Energia e formazione
La luminosità di un quasar è nell'ordine di grandezza di $10^{13}L_{\odot}$, ossia luminosità solari. Hanno energia nell'ordine di $E=Lt\simeq5\times10^{61}$ erg, il cui equivalente in massa è $M_{eq}\simeq3\times10^{7}M_{\odot}$. Comunemente, solo il 10% circa di una stella prende parte nella produzione di energia e i processi nucleari un efficienza massima di circa 1%, il che vale adire che la massa equivalente in stelle necessaria per emettere tutta questa energia deve essere $\sim3\times10^{10}M_{\odot}$, tutte bruciate in una regione dello spazio estremamente compatta. Anche se assumessimo che l'energia viene da [[supernova|supernove]], dovremmo avere qualcosa come $\sim5\times10^{10}$ supernove per riuscire a equiparare l'energia emessa (assumendo $\sim10^{51}$ erg di energia non in neutrini per supernova). Considerando che le supernove si formano solo per [[Stella|stelle]] con massa $>8M_{\odot}$ e che queste si formano circa ogni $\sim100M_{\odot}$ di stelle, ci sarebbe bisogno di qualcosa come $\sim5\times10^{12}M_{\odot}$ di massa per giustificare queste energie solo da processi stellari. Una tale densità di stelle nel nucleo di una galassia non solo sarebbe problematica per diverse ragioni, ma sarebbe anche facilmente osservabile per il suo effetto a stelle e gas circostanti, cosa che non è verificata nella realtà. Deve dunque esserci qualche processo non stellare che alimenta i quasar.

Una spiegazione molto più coerente è data ipotizzando che il motore del quasar sia un [[Buco nero]] supermassivo, ossia con massa superiore alle $10^{6}M_{\odot}$ (e minore alle $10^{10}M_{\odot}$). L'ipotesi nasce dal fatto che, dal [[teorema del viriale]], sappiamo che metà dell'energia gravitazionale acquistata da una stella o da un gas durante una caduta diviene per metà energia termica e per metà viene emanata sotto forma di radiazioni. Supponiamo una massa $m$ di gas che cade su un buco nero di massa $M$, i cui [[raggio di Schwartzschild]] è $R_{sch}=2GM/c^{2}$. Assumendo che il gas riesca a stazionare in orbita ad una distanza $r_{min}=aR_{sch}$ con $a>1$ senza essere risucchiato dal buco nero, essa irradierà energia pari a
$$E\sim- \frac{1}{2}\Omega=\frac{1}{2} \frac{GMm}{r_{min}}=\frac{mc^{2}}{4a}$$
ergo, la frazione di energia totale prodotta da questo processo rispetto alla energia di massa a riposo $mc^{2}$ è $\eta=1/4a$. $a$ è un coefficiente sperimentalmente misurabile e si trova che risulta essere $a\simeq3$ per orbite stabili, che corrisponde $\eta\simeq0.1$, ossia l'energia totale emessa da questo processo è un decimo dell'energia di massa a riposo. In paragone all'efficienza nucleare ($\eta\simeq0.01$), questo processo è dieci volte più energetico. A queste efficienze, per produrre la sopracitata luminosità di $10^{13}L_{\odot}$ e quindi un'energia in massa di $3\times10^{7}M_{\odot}$, bisognerebbe avere un buco nero di massa $3\times10^{8}M_{\odot}$. Buchi neri così massivi sono stati osservati in passato, il che rende assolutamente fattibile questa teoria. Non solo: il raggio di Schwartzschild di un tale buco nero sarebbe di circa 6 [[Unità astronomica|unità astronomiche]] che, nel bulge di una galassia, è sostanzialmente inosservabile, il che spiegherebbe perché non abbiamo una chiara spiegazione visiva di questo fenomeno. Infine, si calcola che il tasso di accrescimento (ossia la quantità di materia che cade nel disco nel tempo) è di $\sim8M_{\odot}$/year.

Così come la formazione stellare è limitata dal momento angolare del gas protostellare, che va dissipato prima che si concentri in un punto, la caduta di un gas in buco nero è regolata dal momento angolare del gas. Questo deve perdere *quindici* ordini di grandezza di momento angolare prima di raggiungere il raggio di Schwartzschild. Nel moto di caduta libera, il gas si mette a orbitare il buco nero in un disco di accrescimento. L'aumento di gas causa un'aumento di viscosità del disco, quindi di attrito e quindi perdita di energia sotto forma di dissipazione termica. Questo è il processo che permette al gas di perdere momento angolare nel tempo. L'emissione termica è naturalmente dovuta anche (e soprattutto) alla caduta del gas stesso. Ciò significa che l'emissione più energetica in realtà proviene dalla regione interna del disco, più vicina al raggio di Schwartzschild, dove sarà a temperatura maggiore. Lo spettro osservato non è dunque quello di un [[corpo nero]] a temperatura singola. L'interno sarà visibile nei raggi X, mentre l'esterno negli UV e forse nel blu.