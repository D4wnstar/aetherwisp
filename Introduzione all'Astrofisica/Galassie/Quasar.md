Un **quasar**, abbreviazione di *Quasi-stellar radio source*, è un nucleo galattico attivo (AGN) estremamente luminoso. Sono gli oggetti più luminosi dell'universo: gli unici eventi che possono competere con la loro luminosità sono *Gamma Ray Burst*, ma questi sono attivi sono per alcuni secondi, se non frazioni di secondo. I quasar, invece, hanno tempi scala di $4\times10^{7}$ anni.

La luminosità di un quasar è nell'ordine di grandezza di $10^{13}L_{\odot}$, ossia luminosità solari. Hanno energia nell'ordine di $E=Lt\simeq5\times10^{61}$erg, il cui equivalente in massa è $M_{eq}\simeq3\times10^{7}M_{\odot}$. Comunemente, solo il 10% circa di una stella prende parte nella produzione di energia. Se prendiamo l'1% di quel 10% (perché?), abbiamo che la massa equivalente in stelle deve essere di circa $3\times10^{10}M_{\odot}$. Per avere masse e energie di questo genere dovremmo avere migliaia di stelle ad alta massa che esplodo in supernova tutte entro il tempo scala l'un dall'altra, lasciando poi una stella di neutroni in uno spazio piccolo (raggio di 1 [[parsec]] circa). Queste, per la forza gravitazionale, è inevitabile che collassino l'una sull'altra, formando un buco nero. Questa conformazione è estremamente improbabile, quindi si è cominciano a pensare ad un singolo oggetto compatto che da solo formi il quasar. Dunque è nata l'idea che un quasar non sia altro che il disco di accrescimento attorno ad un [[buco nero]].