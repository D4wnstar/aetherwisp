La **Via Lattea** è la [[Galassia]] in cui si trova il Sistema Solare. E' una [[Classi galattiche|galassia a spirale barrata]] larga circa 50 kpc, composta da un disco sottile, un disco spesso, un bulge e un alone. Il disco sottile ha [[Stella|stelle]] di popolazione 2, con alta [[Metallicità]] e giovani. Nell'alone si trovano stelle di popolazione 1, con bassa metallicità e vecchie. Il bulge è particolare nel senso che ha stelle vecchie di popolazione 1, ma con alta metallicità. Il disco spesso si forma dal disco sottile col passare del tempo.
### Struttura
La struttura della Via Lattea viene in genere descritta definendo quattro sue componenti. Queste componenti differiscono per geometrica, cinematica e composizione stellare.
1. **Disco sottile**. Il disco sottile contiene stelle, gas e polvere. La maggior parte dell'[[Mezzo interstellare|ISM]] e degli [[Ammasso stellare#Ammassi aperti|ammassi aperti]] è contenuto qui. La componente stellare arriva fino ai ~15 kpc, con spessore sui ~500 pc, mentre quella gassosa (cold neutral medium $H\ I$) raggiunge anche i ~25 kpc. La cinematica è semplice: gli oggetti nel disco ruotano per rotazione differenziale. Ciò significa che la velocità *lineare* è circa costante ($\sim200-250$ km/s), mentre la velocità *angolare* necessariamente è variabile. Oggetti più vicini al centro ruotano più in fretta. Il moto è anche "freddo" e regolare, con componenti casuali del moto dell'ordine di ~10 km/s, paragonate alle velocità di rotazione sui ~250 km/s. Il disco sottile è auto-gravitante. La composizione stellare è per la maggior parte stelle di [[popolazione stellare|popolazione]] 1.
2. **Disco spesso**. Il disco spesso è simile a quello sottile, ma le stelle hanno una componente di movimento casuale più grande, che rende il disco appunto più spesso (alcuni kpc). Le stelle mostrano proprietà intermedie tra popolazione 1 e popolazione 2, come nel bulge.
3. **Alone**. L'alone è una struttura sferoidale che si estende per un raggio di circa ~30 kpc ed è composto da stelle isolate e [[Ammasso stellare#Ammassi globulari|ammassi globulari]]. È quasi privo di ISM freddo o tiepido. Il moto qui è "caldo" e caotico, con componenti casuali del moto attorno ai ~250 km/s. Questo coincide non casualmente con la velocità di rotazione del disco, dato che entrambe rispondono al teorema del viriale. La maggior parte delle stelle sono popolazione 2.
4. **Bulge**. Il bulge è una struttura sferoidale di raggio ~3 kpc le cui stelle seguono traiettorie caotiche, ma le alte velocità di rotazione danno al bulge una forma schiacciata sull'asse della galassia. In certe galassie (spirali barrate), il bulge è talmente schiacciato da apparire come una barra più che una sfera. Le stelle del bulge sono anomale in quanto sono sia vecchie (popolazione 2) sia molto metalliche (popolazione 1).

![[Schema Struttura della Via Lattea|80%|center]]
### Magnetismo
Osservando la [[polarizzazione]] della luce, si scopre che la Via Lattea è permeata da un debole campo magnetico di intensità nei microgauss. Questo ha importanti conseguenze, come la presenza di [[radiazione da sincrotrone]] presente per qualunque [[fotone]] [[Trasformazioni di Lorentz|relativistico]] della Galassia, osservabili nel radio.
### Distribuzione di stelle
È possibile sfruttare la distribuzione di stelle nel cielo nella Via Lattea per creare un modello della sua struttura. Assumiamo anzitutto che le stelle sia distribuite uniformemente nello spazio e che la loro [[luminosità]] non dipenda dalla loro posizione nella Galassia. Definiamo la **funzione di luminosità delle stelle** $n(L)dL$ che rappresenta la densità (in numero) di stelle in un certo intervallo di luminosità $[L, L+dL]$. Allora, osservando ad un [[flusso energetico|flusso]] limite $f_{0}$ (ossia sotto quel flusso non si capta nulla) riusciremo a vedere stelle di luminosità $L$ fino ad una distanza $r=\sqrt{L/4\pi f_{0}}$; oltre di essa, stelle di tale luminosità saranno troppo tenui per essere risolte. In tutto il cielo, vedremo dunque un numero di stelle pari a
$$N_{L}(f>f_{0})=\frac{4}{3}\pi r^{3}n(L)dL=\frac{L^{3/2}n(L)dL}{3\sqrt{4\pi}}f_{0}^{-3/2}$$
per ogni possibile $L$. Se integriamo sulle luminosità $L$, otteniamo una relazione $N(f>f_{0})\propto f_{0}^{-3/2}$, dove $N$ è la quantità di stelle totale, indipendente dalla luminosità.

Possiamo fare il grafico del *logaritmo* di $N_L$ rispetto al *logaritmo* di $f_{0}$ e dovremmo così ottenere una retta di pendenza $-3/2$ (o $0.6$ se misurato in [[Magnitudine|magnitudini]]). Se andiamo a misurare direttamente il numero di stelle, questa relazione è verificata fino ad una certa distanza (una decina di [[Parsec|kiloparsec]] al più; dipende della direzione), oltre la quale si nota una drastica diminuzione di densità stellare. Tale fenomeno si spiega con l'assorbimento dovuto al mezzo interstellare.
### Rotazione
La rotazione della Via Lattea fu originariamente stimata osservando galassie vicine e poi osservata direttamente mediante la linea a 21 cm. Osservando su una linea di vista, ciò che vedremo sarà il contributo di numerose nubi, ciascuna traslata in base al [[redshift]] dovuto alla differenza tra la nostra velocità e quella della nube. Combinando le informazioni a diverse linee di vista, possiamo stimare il redshift per ogni data distanza, e quindi la velocità di rotazione. Oggetti più vicini o lontani al centro della galassia avranno redshift positivo (si muovono più in fretta), mentre oggetti sull'orbita del Sole redshift nullo.

Un effetto peculiare, denominato *dita di Dio*, è stato osservato nella prima analisi dei dati.

![[Rotazione differenziale Via Lattea.png]]

La mappa di densità delle nubi mostra molte strutture allungate verso l'osservatore. Bok vide queste forme e, notando l'errore, le interpretò come le dita di Dio che puntavano all'osservatore dicendogli che stava sbagliando. L'effetto in sé proviene dal considerare tutta la velocità come se fosse rotazionale, quando in realtà è presente una componente considerevole di moti casuali in tutte le altre direzioni. Non includere questi moti ha l'effetto di distorcere l'aspetto della galassia nello spazio del redshift, in particolare stirandolo sulla linea di vista.