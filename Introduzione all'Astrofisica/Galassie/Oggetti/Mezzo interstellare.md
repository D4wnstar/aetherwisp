---
aliases:
  - ISM
  - polvere interstellare
  - gas interstellare
---
Il **mezzo interstellare** (ISM, *Interstellar Medium*) è la materia che si trova nello spazio interstellare in una [[galassia]], ossia lo spazio oltre l'[[eliopausa]] di tutte le [[Stella|stelle]] vicine. E' principalmente composto da [[atomo|atomi]] liberi, polvere e gas.
### Formazione
La polvere interstellare viene prodotta in ambienti molto densi e a temperature relativamente basse, principalmente nelle zone esterne delle [[gigante asintotica|giganti asintotiche]] e nei resti raffreddati di una [[supernova]]. Più in generale, sono massimamente abbondanti in [[Regione starburst|regioni starburst]].

Questo spiega perché si osservano le stelle di [[Classe stellare|classe]] O e B in queste regioni nel lontano infrarosso anziché nell'ultravioletto, dove le stelle emettono: la grande presenza di polvere nei loro dintorni assorbe quasi tutta la luce UV che emettono, oscurandole alle osservazioni in quella banda, e la polvere riemette nel lontano infrarosso, dove queste regioni sono effettivamente visibili.
### Struttura
Il mezzo interstellare è amorfo, dato che si tratta di materia gassosa o polverosa. Termodinamicamente, si trova in una grande varietà di condizioni che prendono il nome di **fasi** (da non confondere con le fasi di materia come solido o liquido). La fase in cui si trova l'ISM è importante per capirne l'interazione con sé stesso o con altri oggetti.

La seguente tabella mostra le fasi più comuni nel disco di una [[Galassia]] a spirale:

|                        | $T$ (K)  | $n$ (atomi/cm$^{3}$) | $\mu$ | $M_{J}$ ($M_{\odot}$) | $t_{din}$ (anni)  | Ionizzato?   |
| ---------------------- | -------- | -------------------- | ----- | --------------------- | ----------------- | ------------ |
| **Fase tiepida**       | $10^{4}$ | $0.1$                | $0.6$ | $1.4\times10^{8}$     | $2.3\times10^{8}$ | Parzialmente |
| **Fase fredda** ($HI$) | $100$    | $10$                 | $1$   | $4.9\times10^{3}$     | $1.6\times10^{7}$ | No           |
| **Fase molecolare**    | $10$     | $1000$               | $2$   | $3.9$                 | $1.2\times10^{6}$ | No           |

$\mu$ è il [[peso molecolare]], $M_{J}$ la [[Formazione stellare|massa di Jeans]] e $t_{din}$ il [[tempo dinamico]]. La fase fredda è anche detta **cold neutral medium**, mentre quella tiepida **warm neutral medium**.

Si pensa che l'ISM sia un mezzo multifase, ossia che in un certo volume (piccolo rispetto alla galassia che lo ospita) coesistano più fasi in contemporanea.
### Effetto
La polvere diffusa è particolarmente importante in quanto ha effetti visibili, specialmente nell'ultravioletto. Quando un [[fotone]] interseca un grano di polvere interstellare, può
1. essere *estinto*, ossia assorbito da uno dei granelli di polvere per aumentare il suo [[stato]] di energia;
2. essere *arrossato* ([[Redshift]]). L'estinzione preferenziale dell'UV cambia il [[colore]] delle stelle, in un modo simile a ciò che accade durante il tramonto;
3. essere *[[polarizzazione|polarizzato]]*, dato che i grani sono in genere non sferici, in rotazione e sono fatti di materiale ferromagnetico. Un campo magnetico può quindi allinearli e ciò rende il loro assorbimento dipendente dalla polarizzazione del fotone incidente;
4. subire *scattering* e quindi essere riflessa. La luce deviata appare diffusa e bluastra ed è in genere polarizzata.

Assorbendo la luce delle stelle, la polvere si scalda a temperature di pochi Kelvin e la loro emissione termica è visibile nel medio o lontano infrarosso e nel sub-mm, risultando uno dei pochi oggetti ad emettere in quelle onde.
### Osservazione
Nell'ottico, il mezzo interstellare è visibile in diversi oggetti, in genere associati con stelle giovani e brillanti, o stelle morenti.
1. **[[Nebula oscura|Nebule oscure]]**: alcune zone del cielo sono completamente buie, in quanto la luce è assorbita da queste piccole nubi dense.
2. **[[Nebulosa a riflessione|Nebulose a riflessione]]**: l'ISM è visibile attorno ad alcune stelle giovani dalla radiazione riflessa dalle polveri. Appaiono molto blu e polarizzate.
3. **[[Regione H II|Regioni H II]]**: stelle luminose di [[classe stellare]] O e B sono spesso circondate da regioni di idrogeno [[ionizzazione|ionizzato]], che emette uno spettro caratteristico dominato da [[Riga spettrale|righe di emissione]].
4. **[[Nebulosa planetaria|Nebulose planetarie]]**. Sono gli inviluppi delle stelle eiettati durante il loro collasso in [[nana bianca]].
5. **Resti di [[supernova|supernove]]**: emettono radiazione principalmente per [[radiazione di sincrotrone]] e filamenti di gas confinati da campi magnetici.

Il metodo di osservazione dipende dalla fase dell'ISM. Per le regioni H II, basta osservare un picco di transizioni di idrogeno. Per le regioni più fredde, come il cold neutral medium, si usa invece una [[riga proibita]] dell'idrogeno associata ad una [[struttura iperfine|transizione iperfine]][^1], che si osserva attorno ai 21 cm di lunghezza d'onda. Questo ha fatto nascere un intero campo di astronomia detta "21 cm astronomy". In generale, l'osservazione dell'ISM è principalmente compiuta nel radio o nel sub-mm data la presenza di diverse righe di emissione a molecole di carbonio (come $CO$) e la mancanza di assorbimento da parte delle nubi.

La struttura in sé dell'ISM è complessa e comunque si usano tutte le bande possibili, non solo ottico e radio.
### Scoperta
La prima prova dell'esistenza di questo mezzo ci è data da Trumpler nel 1930. Il **diagramma Trumpler** mostra come c'è una chiara dipendenza non-lineare tra diametro angolare di un ammasso stellare e la sua luminosità apparente. Queste due quantità vanno entrambe come $r^{2}$ e dovrebbero essere legate linearmente, quindi c'è una chiara anomalia. Trumpler mostrò che, a lunghe distanze, gli ammassi apparivano meno luminosi di quanto il loro diametro non facesse presupporre.

![[Grafico Diagramma Trumpler|80%|center]]

> **Risultato.** Quest'anomalia è spiegabile come l'assorbimento dei fotoni da una polvere.

Perché specificamente una polvere? Se si trattasse di un gas neutro o leggermente ionizzato e osservassimo una stella, vedremmo linee di assorbimento anomale non prodotte dalla stella e riconducibili a qualche materia a metà fra noi e la stella. Queste righe sarebbero facilmente rintracciabili in una [[Stella binaria|binaria spettroscopica]], dove si sdoppiano periodicamente.

Questo non accade; l'assorbimento misurato è continuo. Un grano di polvere, con diametro paragonabile alle lunghezze d'onda dell'UV, assorbe (o devia) la luce in modo continuo. Questo spiega perfettamente il comportamento osservato.

[^1]: Sia il [[protone]] che l'[[elettrone]] hanno [[spin]] e momento magnetico e la configurazione a spin allineate è meno energeticamente vantaggiosa di quello a spin opposto. Se l'atomo si trova in uno stato misto di spin allineati, allora decade in quello di spin opposto emettendo un [[fotone]]. 