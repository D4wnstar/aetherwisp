È possibile calcolare una stima molto imprecisa della massa di una [[galassia]] utilizzando le misure sulla [[Rotazione di una galassia|velocità di rotazione della galassia]] e la [[legge di gravitazione universale]]
$$v(r)=\sqrt{\frac{GM(r)}{r}}$$
che invertita diventa
$$M(r)=\frac{rv^{2}(r)}{G}\tag{1}$$
che è la massa del disco galattico entro il raggio $r$. La stima della velocità di rotazione del Sole, che si trova a raggio $r\approx8kpc$ dal centro galattico, è di $220km/s$. Usando la formula (1) si ha che la massa della [[Via Lattea]] entro l'orbita solare è di $M\approx8.9\times10^{10}M_{\odot}$. Dato che la maggior parte della luce stellare si trova entro l'orbita solare, questa rappresenta una stima della massa stellare della Galassia, assieme a gas e polveri. Possiamo andare più distanti, includendo l'intero alone di [[materia oscura]] che si stima arrivare fino ai $\approx200kpc$. A queste distanze, misuriamo la velocità di rotazione degli oggetti che orbitano la Galassia stessa, come le nubi di Magellano, e troviamo che hanno velocità $\approx180km/s-200km/s$, da cui si stima una massa totale della Via Lattea nell'ordine delle $10^{12}M_{\odot}$. In altri termini, meno del 10% della massa della Galassia è in stelle e [[mezzo interstellare]], il resto è tutta materia oscura.