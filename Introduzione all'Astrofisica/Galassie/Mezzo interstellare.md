---
aliases:
  - ISM
  - polvere interstellare
  - gas interstellare
---
Il **mezzo interstellare** (ISM, *Interstellar Medium*) è la materia che si trova nello spazio interstellare, ossia lo spazio oltre l'[[eliopausa]] di tutte le [[Stella|stelle]] vicine. E' principalmente composto da [[atomo|atomi]] liberi, polvere e gas.
### Formazione
La polvere interstellare viene prodotta in ambienti molto densi e a temperature relativamente basse, principalmente nelle zone esterne delle [[gigante asintotica|giganti asintotiche]] e nei resti raffreddati di una [[supernova]]. Più in generale, sono massimamente abbondanti in [[Regione starburst|regioni starburst]].

Questo spiega perché si osservano le stelle di classe O e B in queste regioni nel lontano infrarosso anziché nell'ultravioletto, dove le stelle emettono: la grande presenza di polvere nei loro dintorni assorbe quasi tutta la luce UV che emettono, oscurandole alle osservazioni in quella banda, e la polvere riemette nel lontano infrarosso, dove queste regioni sono effettivamente visibili.
### Struttura
Il mezzo interstellare è amorfo, dato che si tratta di materia gassosa o polverosa. Termodinamicamente, si trova in una grande varietà di condizioni che prendono il nome di **fasi** (da non confondere con le fasi di materia come solido o liquido). La fase in cui si trova l'ISM è importante per capirne l'interazione con sé stesso o con altri oggetti.

La seguente tabella mostra le fasi più comuni nel disco di una [[galassia]] a spirale:

|                        | $T$ (K)  | $n$ (atomi/cm$^{3}$) | $\mu$ | $M_{J}$ ($M_{\odot}$) | $t_{din}$ (anni)  |
| ---------------------- | -------- | -------------------- | ----- | --------------------- | ----------------- |
| **Fase tiepida**       | $10^{4}$ | $10^{-1}$            | $0.6$ | $1.4\times10^{8}$     | $2.3\times10^{8}$ |
| **Fase fredda** ($HI$) | $10^{2}$ | $10$                 | $1$   | $4.9\times10^{3}$     | $1.6\times10^{7}$ |
| **Fase molecolare**    | $10$     | $10^{3}$             | $2$   | $3.9$                 | $1.2\times10^{6}$ |

$\mu$ è il [[peso molecolare]], $M_{J}$ la [[Formazione stellare|massa di Jeans]] e $t_{din}$ il [[tempo dinamico]].
### Effetto
La polvere diffusa è particolarmente importante in quanto ha effetti visibili, specialmente nell'ultravioletto. Quando un fotone interseca un grano di polvere interstellare, può
1. essere *estinto*, ossia assorbito da uno dei granelli di polvere per aumentare il suo livello di energia
2. essere *arrossata* ([[Redshift]]). L'estinzione preferenziale dell'UV cambia il [[Colore]] delle stelle
3. essere *polarizzato*, dato che i grani sono in genere non sferici, in rotazione e ferromagnetici e un campo magnetico può quindi allinearli
4. subire *scattering* e quindi essere deviata. La luce deviata appare diffusa e bluastra ed è in genere polarizzata
Assorbendo la luce delle stelle, la polvere si scalda a temperature di pochi Kelvin e la loro emissione termica è visibile nel medio o lontano infrarosso.
### Osservazione
Nell'ottico, il mezzo interstellare è visibile in diversi oggetti, in genere associati con stelle giovani e brillanti, o stelle morenti.
1. **[[Nebula oscura|Nebule oscure]]**: alcune zone del cielo sono completamente buie, in quanto la luce è assorbita da queste piccole nubi dense.
2. **[[Nebulosa a riflessione|Nebulose a riflessione]]**: l'ISM è visibile attorno ad alcune stelle giovani dalla radiazione riflessa dalle polveri.
3. **[[Regione HII|Regioni HII]]**: stelle luminose di [[classe stellare]] O e B sono spesso circondate da regioni di idrogeno ionizzato, che emette uno spettro caratteristico dominato da [[Riga spettrale|righe di emissione]].
4. **[[Nebulosa planetaria|Nebulose planetarie]]**.
5. **Resti di [[supernova|supernove]]**: emettono radiazione principalmente per radiazione di sincrotrone e filamenti di gas confinati da campi magnetici.
### Scoperta
La prima prova dell'esistenza di questo mezzo ci è data da Trumpler nel 1930. Il suo omonimo *Diagramma Trumpler*, che mostra come c'è una chiara dipendenza non-lineare tra diametro angolare di un ammasso stellare e la sua luminosità apparente. Ciò è strano in quanto entrambe queste quantità sono inversamente proporzionali al quadrato della distanza, quindi il rapporto fra le due dovrebbe teoricamente essere lineare. Trumpler mostrò che, a lunghe distanze, gli ammassi apparivano meno luminosi di quanto il loro diametro non facesse presupporre. Quest'anomalia è spiegabile con l'assorbimento dei fotoni da un gas o da una polvere. L'opzione di gas neutro o leggermente ionizzato genererebbe righe di assorbimento diverse da quelle della stella osservata, che sarebbero facilmente rintracciabili in [[stelle binarie]] dove le righe si sdoppiano periodicamente. Questo, tuttavia, non accade, è l'assorbimento misurato è continuo. Tale comportamento è riconducibile a materia più spessa, come polvere, con diametro circa nell'ordine delle lunghezze d'onda dell'ultravioletto, che assorbe (o devia) la luce in modo continuo.

![[Diagramma Trumpler|80%|center]]
