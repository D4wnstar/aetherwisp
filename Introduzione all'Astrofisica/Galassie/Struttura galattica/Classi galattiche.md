---
wiki-publish: true
aliases:
  - Hubble Tuning Fork
  - galassia a spirale
  - galassia ellittica
  - galassia lenticolare
  - galassia irregolare
---
Le [[Galassia|galassie]] non sono uniformi. Si osservano diverse possibili caratteristiche che le distinguono e queste sono sufficientemente regolari da giustificare una classificazione in un sistema unico. La classificazione più famosa e storicamente importante è la **classificazione di Hubble**, che descrive le galassie su base morfologia, ossia in base alla forma (che siamo in grado di vedere) della galassia. È comunemente presentata in un grafico chiamato *Hubble Tuning Fork* (*Diapason di Hubble*).

![[Hubble Tuning Fork.jpeg]]

Le classi di Hubble sono le seguenti:
- **Galassie ellittiche**: appaiono come ellissoidi privi di struttura. Le [[Isofota|isofote]] sono di forma ellittica. I sottotipi vanno da E0 a E7, che diventano man mano più schiacciate. Sono quelle più vecchie e dunque sono più [[redshift|rosse]]. Possono essere viste come un singolo grande bulge, sebbene non sia propriamente vero. I numeri dopo la E rappresentano un coefficiente che si calcola sulla base dei semiassi maggiore e minore $a$ e $b$ con $n=10(a-b)/a$ e poi arrotondato.
- **Galassie lenticolari**: hanno morfologie che sono una via di mezzo tra galassie spirali e ellittiche, nel senso che hanno un bulge simile alle ellittiche, ma un disco come le spirali. Non hanno braccia. Se viste di faccia, sono molto difficili da distinguere da galassie ellittiche. Non hanno sottotipi. Usano come sigla S0.
- **Galassie a spirale**: sono caratterizzate dalla presenza di braccia a spirale che si avvitano attorno al bulge centrale. Sono le galassie più giovani e quindi tendono al blu. Hanno 3/4 sottotipi, *a*, *b*, *c* e *d*. Il sottotipo *d* è stato aggiunto storicamente più tardi. I primi tipi hanno bulge grande e braccia molto avvolte, gli ultimi bulge piccoli e braccia diffuse. Si dividono in due tipi:
	- **Barrate**: hanno una "barra" che passa attraverso il bulge centrale. Usano la sigla SB: SBa, SBb, SBc e SBd.
	- **Non barrate**: il bulge è circolare, senza "barra". Usano la sigla S: Sa, Sb, Sc e Sd.
- **Galassie irregolari**: sono galassie che non rientrano nelle tre classi principali. Le irregolari di tipo I presentano un moto rotatorio simile a quelle a spirale, quelle di tipo II hanno moto irregolare. Le **galassie peculiari** sono tipicamente galassie disturbate da interazione mareali con oggetti vicini.

Questa classificazione, sebbene la più popolare, è necessariamente molto soggettiva, in quanto i confini tra una classe galattica e un'altra sono molto vaghi. Se una galassia può essere classificata come una E4 da un individuo, un altro potrebbe definirla come E3 o E5. Per la stessa ragione, è anche particolarmente difficile da automatizzare, anche se tecniche di machine learning e computer vision stanno facendo grandi passi negli ultimi anni.
### Classi di luminosità
Di solito si usa chiamare *galassie nane* le galassie come [[Magnitudine|magnitudine assoluta]] in banda B $M_{B}\geq-18$.

Una classe particolare di galassie sono le *ellittiche giganti*, oggetti rarissimi (frequenza di circa $10^{-6}Mpc^{-1}$) con [[luminosità]] enorme rispetto alla media tipica con masse stellari che eccedono le $10^{12}M_{\odot}$.

Fino agli anni '80 si pensava che tutte le galassie spirali avessero luminosità caratteristica $I(0)$ circa uguale. Questo valore, detto *valore di Freeman*, è di circa $I(0)\simeq140L_{\odot}/pc^{2}$. Si sono scoperti tuttavia galassie spirali con luminosità minori, originariamente perse nelle misure, e ad esse è stato dato il nome di galassie *Low Surface Brightness* (LSB). Il nome poi è stato esteso a tutte le galassie con luminosità sotto il valore di Freeman. La maggior parte delle galassie nane è una galassia LSB.

Le LSB sono galassie grandi dischi di massa simile a quelle spirali, ma sono più diluite e quindi meno luminose per area di superficie.