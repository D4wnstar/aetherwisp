La **relazione Tully-Fisher** è una relazione tra la [[Luminosità di galassie|luminosità]] di una [[Galassia]] e la sua [[Rotazione di una galassia|velocità di rotazione]]. Vale solo per le [[Classi galattiche|galassie spirali]]. In particolare, si nota una relazione lineare in spazio log-log. La pendenza di questa retta dipende dalla banda luminosa osservata ed è circa 4 nel vicino infrarosso. Questo è il caso che ci si aspetta quando il rapporto massa/luminosità $M/L$ è costante, così come l'irradianza nel centro $I(0)$. Usando
$$v(r)=\sqrt{\frac{GM(r)}{r}}$$
si trova
$$L\propto v^{4}$$
quindi la luminosità è proporzionale alla quarta potenza della velocità di rotazione. Si trova inoltre che il rapporto tra la luminosità e la massa totale (quindi inclusiva di materia oscura) è
$$M_{tot}\propto L^{0.6}$$
