È possibile sfruttare la distribuzione di [[stella|stelle]] nel cielo nella [[Via Lattea]] per creare un modello della sua struttura. Assumiamo anzitutto che le stelle sia distribuite uniformemente nello spazio e che la loro [[luminosità]] non dipenda dalla loro distanza dall'osservatore. Definiamo una funzione di luminosità $n(L)dL$ che rappresenta la densità (in numero) di stelle in un certo intervallo di luminosità $[L, L+dL]$. Allora, osservando ad un flusso limite $f_{0}$ (ossia sotto quel flusso non si capta nulla) riusciremo a vedere stelle di luminosità $L$ fino ad una distanza $r=\sqrt{L/4\pi f_{0}}$; oltre di essa, stelle di tale luminosità saranno troppo tenui da risolvere. In tutto il cielo, vedremo dunque un numero di stelle pari a
$$N_{L}(f>f_{0})=\frac{4}{3}\pi r^{3}n(L)dL=\frac{L^{3/2}n(L)dL}{3\sqrt{4\pi}}f_{0}^{-3/2}$$
per ogni possibile $L$. Se integriamo sulle luminosità $L$, otteniamo una relazione proporzionale a $f_{0}^{-3/2}$, al che possiamo fare il grafico del *logaritmo* di $N_L$ rispetto al *logaritmo* di $f_{0}$ e dovremmo così ottenere una retta di pendenza $-3/2$ (o $0.6$ se misurato in [[Magnitudine|magnitudini]]). Se andiamo a misurare direttamente il numero di stelle, questa relazione è verificata fino ad una certa distanza (una decina di [[parsec|kiloparsec]] al più; dipende della direzione), oltre la quale si nota una drastica diminuzione di densità stellare. Tale fenomeno si spiega con l'assorbimento dovuto al [[mezzo interstellare]].