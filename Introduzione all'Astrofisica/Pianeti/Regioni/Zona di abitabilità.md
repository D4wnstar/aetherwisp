---
wiki-publish: true
aliases:
  - fascia Riccioli d'Oro
---
La **zona di abitabilità**, o **fascia Riccioli d'Oro**, è un'anello di spazio immaginario attorno ad una [[stella]] entro il quale è plausibile che la vita possa fiorire su un [[pianeta]]. Si definisce come l'intervallo di distanze dalla stella a cui è possibile avere acqua liquida sulla superficie di un [[pianeta roccioso]].
### Calcolo
Il raggio è spesso calcolato cercando il punto di equilibrio termico $H=C$ assumendo che il pianeta sia un [[corpo nero]] e sia privo di atmosfera, dove $H$ è il tasso di riscaldamento e $C$ è quello di raffreddamento, che valgono
$$H=(1-\alpha) \frac{L_{\star}}{4\pi d^{2}}\pi R_{P}^{2}$$
con $\alpha$ il termine di albedo (la frazione di luce riflessa), $L_{\star}$ la [[luminosità]] dalla stella, $R_{\oplus}$ il raggio del pianeta, e
$$C=4\pi R_{P}^{2}\sigma T_{P}^{4}$$
con $T_{P}$ la temperatura media del pianeta. In base alle temperature dove l'acqua in superficie è liquida, si trova l'intervallo di distanza $d$.

Questa è una grande approssimazione che non tiene conto dell'atmosfera, che ha un effetto importantissimo sulla temperatura superficiale grazie all'effetto serra. Per la Terra, risolvendo l'equazione per $T_{\oplus}$ si ha $T_{\oplus}=255$ K, ossia una Terra priva di atmosfera avrebbe -20°C di temperatura media, quasi 40°C sotto il valore reale. Tenendo conto dell'atmosfera, $T_{\oplus}$ aumenta a circa 288 K, o circa 15°C, che è realistico.