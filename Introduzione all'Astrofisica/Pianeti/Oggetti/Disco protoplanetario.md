---
aliases:
  - formazione planetaria
  - planetesimo
---
Un **disco protoplanetario** è un disco di polvere, gas e materiale residuo in orbita attorno ad una [[stella]] che si forma durante il collasso di una [[Nube molecolare]] nei primi momenti della [[formazione stellare]].
### Formazione ed evoluzione
I dischi protoplanetari si formano naturalmente nel processo di formazione stellare come conseguenza della necessità di dissipare momento angolare. Da questi dischi si vengono poi a formare i pianeti. Esattamente come si vengono a formare è ancora sotto discussione. Ci sono due possibili meccanismi che sono stati proposti:
1. La [[Mezzo interstellare|polvere interstellare]] a densità relativamente alta del disco comincia ad accumularsi per continue collisioni in [[Asteroide|asteroidi]] di dimensioni di $\sim1$ km (detti **planetesimi**), che cominciano ad avere una [[Interazione gravitazionale|forza gravitazionale]] non trascurabile. Questo accade in tempi scala brevi rispetto alla stella, tra i $10^{4}$ e i $10^{6}$ anni, altrimenti la stella, dopo essere uscita dalla fase di [[protostella]], spazzerebbe via la polvere con il suo [[vento stellare]]. I planetesimi poi continuano a schiantarsi tra loro non solo per la loro [[sezione d'urto]], ma anche per la mutua attrazione gravitazionale. Questo è un ciclo vizioso: più planetesimi si combinano, più forte è l'attrazione, più planetesimi sulla stessa orbita si schiantano su quello grande. Eventualmente ($\sim10^{6}-10^{8}$ anni), si creerà una singola massa enorme che sarà il pianeta.
2. Le perturbazioni gravitazionali del disco crescono in modo non lineare, il che frammenta il disco. In modo simile alle [[Galassia|galassie]], questo può portare alla formazione di bracci a spirale di densità alta che possono diventare autogravitanti e collassare in un pianeta.

Di recente, si è accumulata evidenza che suggerisce che il periodo di collasso del disco sia molto più breve dell'atteso (poche milioni di anni) e che la formazione planetaria accada quindi in tempi molto rapidi. Per esempio, i gap (vedi sotto) del disco attorno HL Tauri suggeriscono la presenza di [[Gigante gassoso|giganti gassosi]] formatisi appena dopo un milione di anni dopo la stella. Questo sembra dare validità al modello di frammentazione (2), che fino ad allora era sfavorito. Le altre mancanze del secondo modello (incapacità di spiegare asteroidi, [[Cometa|comete]], [[Pianeta roccioso|pianeti rocciosi]], strane aspettative di abbondanze chimiche per giganti gassosi) sussistono, il che suggerisce che il vero processo sia una forma mista dei due. In questo senso, la frammentazione del modello (2) del disco creerebbe regioni di alta densità entro il quale accadrebbero le collisioni del modello (1).

Dopo la formazione, avvengono due processi evolutivi.

Il primo è l'evaporazione dell'atmosfera: pianeti vicini alla loro stella saranno soggetti a forti [[vento stellare|venti stellare]] e [[pressione di radiazione]], il che spazzerebbe via la loro atmosfera a meno che non siano sufficientemente massivi da poterla tenere attorno a loro.

Il secondo processo è la migrazione di orbite: l'orbita di un pianeta è influenzata sia dal disco in cui si forma, sia dagli altri pianeti. Il risultato delle interazioni con altri pianeti (attrazioni, ma anche collisioni) può risultare nel cambiamento dell'orbita di un pianeta. In particolare, episodi di scattering (passaggi radenti ma senza collisione), possono portare ad orbite molto ellittiche.
### Gap
Nei dischi protoplanetari è possibile osservare *gap*, o buchi, cioè dischi di minore densità. Si assume che questi provengano da eventi di formazione di giganti gassosi, la cui gravità è sufficiente a ripulire la loro fascia di orbita.