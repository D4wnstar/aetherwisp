---
aliases:
  - pianeta nano
  - esopianeta
---
Un **pianeta** è un corpo non-[[stella|stellare]] con le seguenti proprietà
1. orbita attorno ad una stella
2. ha una massa sufficientemente alta da essere schiacciato in una forma sferica dalla sua stessa [[Interazione gravitazionale|forza gravitazionale]] (quindi sono in equilibrio idrostatico), ma non così alta da diventare una [[nana bruna]]
3. deve essere l'oggetto dominante nella sua orbita o, in altre parole, aver assorbito tutti gli altri oggetti di grandezza simile nella sua orbita

Un oggetto non-stellare che verifica le prime due condizioni ma non la terza è definito come **pianeta nano**. Plutone è un pianeta nano, così come numerosi oggetti con orbite molto ellittiche che intersecano la sua orbita.

Un pianeta esterno al Sistema Solare è detto **esopianeta**.
### Osservazioni
Osservare un sistema stella-pianeta non è facile, dato che il pianeta è molto piccolo e non brilla di luce propria. I metodi per l'osservazione sono molto simili a quelli per le [[Stella binaria|stelle binarie]], con la differenza che la massa del pianeta è trascurabile. Allora si ha
$$\Omega^{2}=\frac{GM_{\star}}{r^{3}}$$
$$v_{\star}\sin i=\Omega r \frac{M_{P}}{M_{\star}}\sin i$$
$$\frac{M_{P}}{M_{\star}}=\frac{v_{\star}}{v_{P}}$$
con $G$ la [[costante gravitazionale]], $i$ l'inclinazione dell'orbita, $r$ il suo raggio e $\Omega$ la frequenza orbitale (non il [[Interazione gravitazionale|potenziale gravitazionale]]!).

Il modo più facile per individuare il pianeta è osservare la velocità $v_{\star}\sin i$ sulla linea di vista. Sostituendo la massa nella seconda equazione dalla prima troviamo
$$M_{P}\sin i=\frac{\Omega r^{2}}{G} v_{\star}\sin i$$
Le velocità maggiori, e quindi più facili da misurare, sono possibili per pianeti in orbita stretta ($r$ basso). In ogni caso, queste velocità sono abbastanza piccole rispetto a quelle stellari, spesso sotto il km/s.

È possibile, usando misure precise di astrometria, misurando anche il moto apparente nel cielo, dopo aver sottratto parallasse e componente perpendicolare alla linea di vista, ma questo è fattibile solo per stelle vicine che non appaiono fisse.

Un altro metodo è quello del transito, quando un pianeta passa davanti alla propria stella e ne eclissa una parte. La frazione di disco stellare oscurata è proporzionale al quadrato dei raggi di pianeta e stella. Per pianeti grandi, come quelli gassosi, la diminuzione può essere significativa (qualche percentuale). Questo metodo è particolarmente utile perché ci permette anche di stimare l'inclinazione dell'orbita ($\sin i\simeq1$) e il raggio del pianeta (dall'oscurazione).

Se si riesce a misurare un pianeta sia con un transito che con il metodo delle velocità, è possibile calcolarne la massa esattamente, senza avere solo un limite inferiore.

Un altro metodo che non si basa sulle velocità usa l'effetto di [[lente gravitazionale]]. Quando un astro passa davanti (rispetto alla linea di vista) ad un altro oggetto, la luce dell'oggetto viene amplificata per la distorsione dell'astro transitante. Se l'oggetto la cui luce viene amplificata dalla lente gravitazionale è un sistema stella-pianeta, la luce avrà due picchi: uno in corrispondenza della stella e uno, molto minore, in corrispondenza del pianeta. Questo permette di osservazioni di pianeti molto distanti, specialmente quelli giovani che hanno una forte [[irradiazione]] termica per via della loro temperatura.
### Distribuzione
Avendo migliaia di misure di esopianeti, è possibile fare una statistica delle loro proprietà. In particolare, la loro massa risulta avere un picco attorno alle 3-4 [[Massa terrestre|masse terrestri]].

Si trova che c'è una relazione [[metallicità]] di una stella e la probabilità di trovarci un pianeta attorno. Più metallica è la stella, più è probabile la presenza di un pianeta in sua orbita. La funzione è esponenziale, o comunque una potenza molto alta.