In uno [[spazio di Hilbert]] generico con un sistema [[Ortonormalità|ortonormale]] $\{e_{1},e_{2},\ldots\}$, preso un vettore $v$, dice **disuguaglianza di Bessel** la seguente espressione
$$||v||^{2}\geq\sum\limits_{i=1}^{\infty}|(e_{i},v)|^{2}=\sum\limits_{i=1}^{\infty}|a_{i}|^{2}$$
dove gli $a_{i}=(v,e_{i})$, detti **coefficienti di Fourier**, sono interpretabili come le componenti di $v$ sui vettori $e_{i}$ del sistema. Il nome proviene dal fatto che i coefficienti sono calcolati in modo analogo a quelli della [[serie di Fourier]]. Di fatto, la serie
$$\overline{v}=\sum\limits_{i=1}^{\infty}a_{i}e_{i}$$
è proprio la serie di Fourier. Questa serie ha sicuramente limite in quanto la successione delle somme parziali
$$\overline{v}_{n}=\sum\limits_{i=1}^{n}a_{i}e_{i}$$
è una [[successione di Cauchy]]. Il vettore $\overline{v}$ è la migliore approssimazione di $v$ mediante la serie di coefficienti $\{e_{i}\}$, ma *non* coincide in genere con $v$ stesso. Affinché $\overline{v}$ coincida con $v$, c'è bisogno che il sistema $\{e_{i}\}$ sia un [[sistema ortonormale completo]].