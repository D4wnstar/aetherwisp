---
wiki-publish: true
---
La meccanica quantistica può essere interamente descritta a partire da un piccolo insieme di **postulati**. Tutti gli altri risultati derivano da questi:
1. Gli [[stato|stati]] puri di un [[Physical system|sistema]] quantistico sono tutti i vettori [[Normalization|normalizzati]] di un dato [[spazio di Hilbert]] $\mathcal{H}$, detti **vettori di stato**. Tutte le [[Convex combination|combinazioni convesse]] di vettori di stato, risultanti in [[Matrice di densità|matrici di densità]], sono ancora vettori di stato.
2. Le [[Osservabile|osservabili]] quantistiche sono i tutti e soli [[Operatore autoaggiunto|operatori autoaggiunti]] su $\mathcal{H}$. Ad oggi, è sempre stato possibile associare ad ogni osservabile un apparato sperimentale per misurarla. Allo stesso modo, ad ogni apparato sperimentale è stata associata un'osservabile di cui si misurano gli [[Equazione agli autovalori|autostati]].
3. Data un'osservabile $\hat{A}=\hat{A}^{+}:\mathcal{H}\to \mathcal{H}$, una misura di essa ha come unici risultati possibili i suoi [[Equazione agli autovalori|autovalori]] reali $a_{i}$.
4. Dato un vettore di stato $\ket{\psi}\in \mathcal{H}$, in una misura di $\hat{A}$ sul sistema preparato nello stato $\ket{\psi}$ si ottengono gli autovalori $a_{i}$ di $\hat{A}$ con [[Probability|probabilità]] $\lvert \braket{ a_{i} | \psi } \rvert^{2}$, dove $\ket{a_{i}}$ è un [[Equazione agli autovalori|autoket]] di $\hat{A}$ relativo all'autovalore $a_{i}$. Questo è verificato sperimentalmente ripetendo molte misure su sistemi preparati identicamente e si trova che $\lvert \braket{ a_{i} | \psi } \rvert^{2}$ è il limite per misure infinite della probabilità di ottenere un autoket.
5. Dopo aver effettuato una misura di $\hat{A}$ nel sistema nello stato $\ket{\psi}$  e ottenuto l'autovalore $a_{i}$, lo stato del sistema [[Funzione d'onda#Collasso|collassa]] nello stato $|a_{i}\rangle$. Misure ripetute sullo stesso sistema daranno sempre $a_{i}$.
6. Gli stati puri $\ket{\psi}\in \mathcal{H}$ evolvono nel tempo $|\psi\rangle \rightarrow |\psi_{t}\rangle$ secondo l'[[operatore]] [[Hamiltoniana]] $\hat{H}=\hat{H}^{+}$ del sistema, attraverso l'[[equazione di Schrödinger]].

Questi postulati sono sufficienti per rispondere alla domanda fondamentale della meccanica quantistica: *partendo da un sistema nello stato $\ket{\psi}$, che probabilità ho di trovare il sistema nello stato $\ket{\phi}$ al tempo $t$?* Il quarto postulato ci dà un modo per descrivere la probabilità, come $\lvert \braket{ \phi | \psi_{t} } \rvert^{2}$. Il sesto postulato ci dà un modo per descrivere l'evoluzione temporale, come $i\hbar \partial_{t}\ket{\psi_{t}}=\hat{H}\ket{\psi_{t}}$. Mettendole insieme abbiamo tutto quello che ci serve per determinare, almeno in linea di principio, la probabilità al tempo $t$, come $\lvert \braket{ \phi | \psi_{t} } \rvert^{2}=\text{Prob}_{t}(\phi|\psi)$.

Il quinto postulato è di particolare importanza perché determina un completo distacco dalla meccanica classica, dove le misure sono sempre "invisibili" e non hanno effetto sul sistema. In meccanica quantistica, una misura ha l'effetto di modificare attivamente il sistema.