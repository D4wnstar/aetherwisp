---
wiki-publish: true
---
L'**indeterminatezza quantistica** è un fenomeno osservato a scale molto piccole (di dimensione, energia, ecc.) che impedisce la misurazione esatta di una o più proprietà di una [[Particella]]. In altre parole, quando gli effetti quantistici non sono trascurabili, il meglio che si può sperare di ottenere da una misura non è la quantità, bensì la *probabilità* che quella quantità abbia un certo valore (tramite la [[funzione d'onda]]). Per esempio, invece di trovare che un [[Elettrone]] si trova ad una distanza di $52\pm0.2$ picometri, si potrebbe trovare che ha il 65% di probabilità di trovarsi tra i 51.8 e i 52.2 picometri.
## Interpretazioni
L'idea che esista un limite inferiore alla precisione delle nostre misure, sotto il quale è impossibile andare a causa di una legge universale fuori dal nostro controllo, ha invitato molte discussioni di carattere sia fisico che filosofico. Si sono consolidate tre posizioni in materia:
- la posizione realista
- la posizione ortodossa
- la posizione agnostica

Ciascuna di queste posizioni interpreta l'indeterminatezza in modo diverso e rispondere in modo diverso alla seguente domanda: supponendo di aver misurato una particella al punto $X$ in un certo momento, dove si trovava il momento prima?
### Posizione realista
La posizione realista afferma che la particella si trovava nel punto $X$. Allora, il fatto che la meccanica quantistica ci dia una *probabilità* che fosse in $X$ e non la *certezza* non è un fatto fisico, ma una riflessione della nostra ignoranza. In questa ottica, la meccanica quantistica è una teoria incompleta: mancano dei "pezzi" per riuscire a spiegare con certezza cosa succede alla particella. Einstein, che fu tra i primi a sostenere questa posizione, chiamò questi "pezzi" *variabili nascoste*.
### Posizione ortodossa
La posizione ortodossa afferma che la particella *non fosse da nessuna parte*. La posizione fisica della particella non è una sua proprietà intrinseca che esiste con o senza di noi, ma è *creata dall'atto stesso della misura*. Misurare la posizione *obbliga* la particella a "scegliere" un punto dello spazio di in cui prendere posto. Pascual Jordan disse: "Le osservazioni non solo *disturbano* l'obbiettivo della misura, lo *creano*. Noi *costringiamo* la particella ad assumere una posizione." Se questa interpretazione è vera, allora vuol dire che l'atto stesso della misura è una procedura molto strana e purtroppo non abbiamo nessuna spiegazione a riguardo. Questa posizione si chiama anche *interpretazione di Copenhagen* ed è la più accettata tra i fisici.
### Posizione agnostica
La posizione agnostica non risponde. Non per mancanza di conoscenza, ma come risvolto logico (nel senso filosofico): che senso ha fare affermazioni sullo stato della particella *prima* della misura, se l'unico modo per avere una conferma di tali affermazioni è compiere la misura stessa? E al compiere la misura di conferma, allora non si è più "prima della misura". Pauli la mise così: "Uno non si dovrebbe fasciare la testa pensando al problema dell'esistenza di qualcosa di cui non si può sapere nulla, almeno non più di quanto si farebbe discutendo del sesso degli angeli."
### Osservazioni di Bell
Nel 1964, John Bell compì degli esperimenti per cercare di spiegare il comportamento di una particella *prima* della misura diretta. Ciò che trovò fu che, parlando della particella, l'avere una posizione (anche se inconoscibile) o no prima della misura *ha un effetto osservabile*. Ciò significa che la posizione agnostica è strettamente falsa e determinare quale delle altre due sia vera è una questione sperimentale, *non* teorica (al di là di pochi modelli esotici). Gli esperimenti compiuti fino ad oggi puntano distintamente all'interpretazione di Copenhagen.
### Collasso della funzione d'onda
Si può porre un ulteriore domanda: cosa succede se misuriamo la particella di nuovo immediatamente dopo? La risposta logica è "otteniamo la stessa misura". D'altronde, le misure logicamente funzionano così, ma data la natura probabilistica della meccanica quantistica è ragionevole avere il dubbio che ogni misura "peschi" a caso un nuovo risultato, senza ombra di continuità. *Questo non accade.* Sperimentalmente, se si compie una nuova misura subito dopo la prima, il risultato è *sempre* lo stesso. L'atto di compiere una misura cancella la casualità (per un periodo di tempo). Questo fenomeno è spiegato tramite il [[Funzione d'onda#Collasso|collasso della funzione d'onda]]. Si dice dunque che la funzione d'onda $\Psi$ **collassa** al tempo di misura, passando da una distribuzione di probabilità liscia ad una singola "spina" centrata nel punto della misura che racchiude il (quasi) 100% di probabilità.

![[Grafico Collasso funzione d'onda|100%]]
