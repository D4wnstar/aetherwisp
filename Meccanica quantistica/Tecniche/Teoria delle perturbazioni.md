---
wiki-publish: true
---
La **teoria delle perturbazioni** è un metodo sistematico che per ottenere soluzioni approssimate a sistemi quantistici perturbati, ossia sistemi di cui si conosce la soluzione esatta non perturbata a cui si aggiunge un termine di perturbazione *a posteriori*.

Matematicamente, possiamo considerare un sistema mediante la sua [[Hamiltoniana]] e la sua dinamica mediante l'[[Equazione di Schrödinger#Potenziale indipendente dal tempo|equazione di Schrödinger indipendente dal tempo]] come
$$H^{0}\psi_{n}^{0}=E_{n}^{0}\psi_{n}^{0}$$
Assumiamo che questa possa essere risolta analiticamente, come ad esempio la [[Buca infinita quantistica|buca infinita]]. Ora vogliamo aggiungere la nostra perturbazione: questo ci dà una nuova Hamiltoniana (perturbata) che risolve l'equazione
$$H\psi_{n}=E_{n}\psi_{n}$$
dove l'Hamiltoniana ha un nuovo termine di perturbazione
$$H=H^{0}+\lambda H'$$
dove $H'$ rappresenta la perturbazione e $\lambda$ è una costante.

Il problema sta nel fatto che questa nuova equazione, a differenza delle precedente, non è quasi mai risolvibile analiticamente. I metodi della teoria delle perturbazioni ci danno degli strumenti per risolvere *approssimativamente* il sistema perturbato a partire dalla soluzione esatta del caso non perturbato.
### Tipi
La teoria delle perturbazioni si divide in diverse categorie: anzitutto si ha una forma *indipendente dal tempo* e una *dipendente dal tempo*. Nel caso indipendente, si suddivide ulteriormente in *[[teoria delle perturbazioni non degenere]]* e *[[teoria delle perturbazioni degenere]]* e descrivono casi statici. Il caso dipendete è solo uno, la *[[teoria delle perturbazioni dipendente dal tempo]]*, è questa ci permette di considerare anche cambiamenti nel tempo, come le [[State transition|transizioni di stato]].