Il **modello di Bohr** è un modello classico della struttura dell'[[atomo di idrogeno]]. Esso afferma che gli atomi si muovono nel [[Potential]] centrale del [[Nucleo atomico|nucleo]] su orbite circolari. Descrive con buona precisione il comportamento sperimentale dell'idrogeno e dei suoi [[Isotopo|isotopi]], ma non è un modello quantistico e non è in grado di risolvere sistemi con più elettroni.
### Postulati
Il modello di Bohr ha tre postulati:
1. Sono permessi solo un insieme discreto di orbite e si chiamano *stati stazionari*.
2. Gli elettroni in orbite stabili *non irradiano*. L'emissione o assorbimento di radiazione è associata solo ed esclusivamente alla transizione tra un'orbita e un'altra.
3. Il momento angolare delle orbite circolari ammette solo valori discreti.
### Derivazione
![[Schema Modello di Bohr|50%|center]]
Si assume che gli elettroni, carichi negativamente con carica $e^{-}$, siano in interazione Coulombiana con una particella centrale carica positivamente con numero atomico $z$. Allora si ha
$$\underbrace{\frac{ze^{2}}{4\pi\epsilon_{0}mr^{2}v}}\limits_{\text{potenziale}}=\underbrace{\frac{v}{r}}\limits_{\text{cinematica}}$$
Allora, usando $L=mvr=n\hbar$ con $L$ il momento angolare, si ha
$$v=\frac{ze^{2}}{4\pi\epsilon_{0}\hbar n}$$
Le energie cinetiche e potenziali allora sono
$$T=\frac{1}{2}mv^{2}=\frac{m}{2\hbar^{2}} \left(\frac{ze^{2}}{4\pi\epsilon_{0}}\right)^{2}\left(\frac{1}{n^{2}}\right)$$
$$V=- \frac{m}{\hbar^{2}}\left(\frac{ze^{2}}{4\pi\epsilon_{0}}\right)^{2}\left(\frac{1}{n^{2}}\right)$$
e l'energia totale, detta **energia di Bohr**, è
$$E=T+V=- \underbrace{\frac{m}{2\hbar^{2}}\left(\frac{ze^{2}}{4\pi\epsilon_{0}}\right)^{2}}\limits_{\text{costante di Rydberg}}\left(\frac{1}{n^{2}}\right)=-\frac{R}{n^{2}}$$
dove compare la [[costante di Rydberg]]. L'energia di un elettrone è quantizzata rispetto ad un numero intero $n$.