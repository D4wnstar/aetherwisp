---
aliases:
  - numero atomico
  - numero di massa atomica
  - numero di neutroni
---
Un **atomo** è il più piccolo componente di un elemento chimico che non è divisibile tramite i metodi della chimica (acidi/basi, temperature corrispondenti a pochi [[elettronvolt]], etc.)[^1].

L'atomo è costituito da due parti:
1. il **[[Nucleo atomico]]** sta al centro ed è composto da **[[Nucleone|nucleoni]]**, che si dividono in **[[protone|protoni]]** e **[[neutrone|neutroni]]**. È carico positivamente ed ha un raggio di circa $\sim10^{-13}$ cm o $\sim1$ fm.
2. gli **[[Elettrone|elettroni]]** orbitano il nucleo. Sono carichi negativamente. Il raggio dell'orbita degli elettroni dipende dal loro livello di energia, ma a grandi linee, il raggio dell'atomo è nell'ordine dei $\sim10^{-8}$ cm.
La forma "planetaria" dell'atomo è stata provata con l'[[Esperimento di Rutherford]].

Gli atomi si rappresentano convenzionalmente con $_{Z}^{A}X_{N}$, dove:
- $X$ è il simbolo chimico.
- $Z$ è il numero di protoni, detto *numero atomico* o *carica nucleare*. In un atomo neutro, è anche il numero di elettroni.
- $A$ è il *numero di massa atomica*. È l'intero più vicino al rapporto tra massa nucleare e l'unità di massa atomica.
- $N$ è il *numero di neutroni*. È pari ad $A - Z$.
Per esempio, l'uranio (al di là di [[Isotopo|isotopi]] rari o processati) si scrive $_{92}^{238}U_{146}$, che vale a dire che l'uranio ha massa di (circa) 238 masse atomiche, ha 92 protoni e 146 neutroni.

[^1]: Definizione di Haken & Wolf.