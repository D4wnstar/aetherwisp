È comune usare il prodotto tra costante di Planck e [[velocità della luce]] $\hbar\cdot c=200$ MeV fm per avere un'idea della scala lunghezza/energia.

In modo simile, vale anche una relazione tra energia e temperatura per avere un senso di quanto calda o fredda sia una [[Particella]]: $E=k_{b}T$ con $k_{B}$ la [[Boltzmann constant]]. Il legame atomico è estremamente caldo: $E\sim13eV \rightarrow 1.6\times10^{5}$ K.

Per la massa si usa l'[[equivalenza massa-energia]] $E=mc^{2}$, con energia misurata in [[elettronvolt]]. Vale $1eV/c^{2}=1.7\times10^{-36}$ kg. Di fatto, la massa si esprime in eV/c$^{2}$. Ad esempio, la massa di un elettrone è $m_{e}=0.5$ MeV/c$^{2}$ e quella di un protone è $m_{p}=938.3$ MeV/c$^{2}$. In [[unità naturali]], la dipendenza da $c$ svanisce.

Si definisce [[lunghezza d'onda di Compton]] $\lambda_{c}=h/mc$, con $m$ la massa a riposo. La lunghezza d'onda di Compton di un elettrone è $\lambda_{e^{-}}=3.9\times10^{-11}$ cm e quella di un protone è $\lambda_{p}=2\times10^{-14}$ cm. Dà una scala di localizzazione delle particelle.

La fisica atomica lavora con energie tra i 10 e i 10000 eV, con distanze nell'ordine dei $10^{-10}$ m, o angstrom, o decimi di nanometri. La fisica nucleare lavora con energie nelle decine di MeV, con distanze nell'ordine dei $10^{-15}$ m (ossia femtometri) e tempi nell'ordine dei $10^{-23}$ s. Per la fisica subnucleare si deve salire a energie nei GeV.