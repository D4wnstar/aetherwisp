La **fusione nucleare** è il processo per il quale i nuclei di due atomi si fondono fra loro, creando un nuovo atomo combinato. Per accadere richiede temperature e pressioni estremamente alte. Il nucleo delle [[Stella|stelle]], ad esempio, ha le condizioni adatte per far avvenire la reazione, sebbene siano poco efficienti.

La fusione nucleare non produce sempre un surplus di energia. Fino al ferro, la fusione produce più energia di quanto non ne consumi. Dal ferro in poi, la fusione perde energia e dunque non è auto-sostenibile. Dunque, la fusione nucleare stellare produce elementi solo fino al ferro. Oltre ad esso, c'è bisogno di qualche altro processo che produce quantità di energia considerevolmente più grandi.
## Processi
Le stelle non sono reattori particolarmente efficienti in termini di condizioni di innesco e anche nei processi che fanno, ma sono molto efficienti in termini di energia prodotta.

Il processo più semplice è il **ciclo protone-protone** (o **ciclo PP**) che usa solo idrogeno ed elio ed avviene a temperature e pressioni relativamente basse. Questo è il tipo di processo che le stelle primordiali create poco dopo il Big Bang. L'efficienza di questo processo è $\epsilon\propto \rho T^{4}$ (se la generazione di energia dipende da $\rho^{2}$, come accade in genere, l'energia prodotta per unità di massa $\epsilon$ dipende solo $\rho$).

Un altro processo è il **ciclo CNO**, che usa anche altri elementi, come azoto, ossigeno o carbonio, ma solo come catalizzatori, senza fonderli. Il ciclo CNO richiede pressione e temperature più alte, ma è molti ordini di grandezza più efficiente della catena protone-protone. L'efficienza di questo processo è $\epsilon\propto \rho T^{17}$.

Entrambi i processi coesistono in quasi tutte le stelle, a patto che la loro [[Metallicità]] sia abbastanza, alta, ma di solito uno domina sull'altro. Per stelle con temperature centrali $<2\times10^{7}K$ di solito domina il ciclo PP, al di sopra domina il ciclo CNO.

Un processo molto più energetico è il **ciclo** $3\alpha$, che coinvolge tre nuclei di $^{4}He$ e una reazione intermedia con il $^{8}Be$ per formare un nucleo di $^{12}C$. Questo è un ciclo a tre corpi e dunque dipende dal cubo della densità, non dal quadrato. Vale $\epsilon\propto \rho^{2}T^{40}$.

Esistono cicli ulteriori per atomi più pesanti, che si innescano se la temperatura della stella è sufficientemente alta. In ordine
$$\text{idrogeno} \rightarrow \text{elio} \rightarrow \text{carbonio} \rightarrow \text{neon} \rightarrow \text{ossigeno} \rightarrow \text{silicio}$$
Bruciare il silicio produce nichel, che decade in ferro ed è quindi una reazione inefficiente che consuma più energia di quanto ne produce, motivo per cui la catena si ferma lì.
## Condizioni minime
Nel caso delle stelle, le condizioni minime per accendere il reattore a fusione nel nucleo sono le seguenti
$$P_{reaz}\propto \exp\left(- \left( \frac{T}{T_{0}} \right)^{-1/3}\right)$$
$$ T_{0} = \left( \frac{3}{2} \right)^{3}\left( \frac{4\pi^{2}q_{1}q_{2}}{h} \right)^{2}\left( \frac{m}{k_{B}} \right)$$
dove $P_{reaz}$ è la probabilità che la reazione cominci in un dato istante e $T_{0}$ è la temperature minima che il nucleo deve avere. $m$ è la *massa ridotta*.