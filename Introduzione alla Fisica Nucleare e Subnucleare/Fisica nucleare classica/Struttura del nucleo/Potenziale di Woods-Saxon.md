Il **potenziale di Woods-Saxon** è un [[potenziale]] di campo medio per i [[nucleone|nucleoni]] del [[nucleo atomico]] nato dall'osservazione che i nuclei non sono sfere con superficie definita con modulo costante. All'interno del nucleo, la densità di carica è costante, mentre si annulla gradualmente avvicinandosi alla superficie.

Si basa su una distribuzione radiale di carica descritta da una [[distribuzione di Fermi-Dirac]]a due parametri
$$\rho(r)=\frac{\rho(0)}{1+e^{(r-c)/a}}$$
dove $r$ è la distanza dal centro del nucleo, $c$ è la distanza radiale alla quale $\rho(c)=\rho(0)/2$ e $a$ è lo spessore della superficie del nucleo. Sperimentalmente si trova $a\sim0.5$ fm. Il potenziale è legato a questa distribuzione:
$$V(r)=- \frac{V_{0}}{1+e^{(r-R)/a}}$$
dove
- $V_{0}$ è la profondità della buca di potenziale, misurata tipicamente a $\sim50$ [[Elettronvolt|MeV]].
- $a$ è lo spessore della superficie del nucleo, misurata a $\sim0.5$ fm.
- $R$ è il raggio medio del nucleo, misurato a $\sim1.25A^{1/3}$, con $A$ il [[Atomo|numero di massa atomica]].

![[Grafico Potenziale di Wood-Saxon|center]]