---
wiki-publish: true
---
Una **particella virtuale** è una [[particella]] che prende parte a interazioni ma non è sperimentalmente misurabile, poiché il suo tempo di vita è talmente basso che è impossibile determinarne l'esistenza a causa dell'[[indeterminatezza quantistica]]. Infatti, il [[Disuguaglianza di Heisenberg#Disuguaglianza tempo-energia|principio di indeterminazione]] tempo-energia, nel contesto delle particelle, ci dice
$$\Delta t\leq \frac{\hbar}{E}$$
e quindi se una particella di energia $E$ vive per meno di un intervallo di tempo $\Delta t$, non è fisicamente misurabile in quanto il suo tempo di vita è minore delle fluttuazioni intrinseche quantistiche.

Per questa ragione, una particella virtuale può violare la conservazione dell'energia durante la sua (presunta) esistenza, fintantoché la conservazione è ristorata al termine dell'intervallo.

Il concetto di particella virtuale nasce dalla [[Rappresentazioni della meccanica quantistica|rappresentazione di interazione]] della meccanica quantistica (QFT in particolare), dove le [[Interazione fondamentale|interazioni fondamentali]] tra particelle ordinarie sono rappresentate tramite scambi (interazioni) di particelle virtuali. Questa interazione può essere visualizzata mediante un [[Diagramma di Feynman]].