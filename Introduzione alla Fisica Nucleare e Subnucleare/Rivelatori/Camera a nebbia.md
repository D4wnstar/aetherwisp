---
aliases:
  - camera a diffusione
---
La **camera a nebbia** è un [[rivelatore]] di tracce inventato nel 1912. Consiste in un contenitore riempito di un gas con vapore sovrasaturo che produce goccioline in prossimità di ioni a causa dell'espansione (inizialmente asincrona, poi con trigger esterno). La camera si illumina al passaggio di una [[particella]] e si fotografa la camera subito dopo il passaggio a modo di misurare la traccia.

Ha una risoluzione tipica di $\sim0.5$ mm. Si possono ricostruire molte informazioni dall'intensità della traccia (densità di ionizzazione $dE/dx$) e dalla curvatura della traccia (impulso $p$ della particella e quindi massa $m$) se è presente un campo magnetico. Dalla lunghezza della traccia si può anche estrarre la massa tramite il [[range]] della particella.

Una **camera a diffusione** è una camera a nebbia senza variazione di pressione.
### Scoperte
Il [[elettrone|positrone]] è stato scoperto con una camera a nebbia, trovando che la traccia passante attraverso uno spessore di piombo era compatibile doveva essere prodotta da una particella a carica positiva (come un [[protone]] o un [[muone]]), ma misurando sia la curvatura che la lunghezza della traccia erano compatibili solo con una particella leggera come un [[elettrone]].

Anche le [[particella lambda|particella lambda]] sono state scoperte con una camera a nebbia usando i [[Raggio cosmico|raggi cosmici]]. Durante un esperimento si è notata una biforcazione anomala nelle tracce. La biforcazione indica un [[Decadimento]] e quindi una particella con [[vita media]] bassa. La mancanza di traccia prima della biforcazione indica una particella elettricamente neutra. Originariamente fu chiamata $V_{0}$ perché creava una biforcazione a forma di $V$ ed era neutra ($Q=0$). La frequenza con cui le si vedeva era compatibile con una [[sezione d'urto]] tipica dell'[[interazione forte]], ma la loro vita media era troppo alta perché fosse veramente un'interazione forte; doveva essere un decadimento [[Interazione debole|debole]]. Questa proprietà, chiaramente strana, fu descritta da un nuovo [[numero quantico]] detto di [[Particella strana|stranezza]].