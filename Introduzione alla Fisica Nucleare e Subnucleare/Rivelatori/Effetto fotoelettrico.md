L'**effetto fotoelettrico** è un fenomeno di assorbimento di [[radiazione elettromagnetica]] da parte di un materiale con seguente [[ionizzazione]] di un [[atomo]] ed emissione di un [[elettrone]] libero. Un [[fotone]] incidente su un mezzo viene assorbito da uno degli elettroni di un atomo, il quale ottiene sufficiente energia da poter uscire dallo [[Stati in meccanica quantistica|stato legato]] attorno al [[Nucleo atomico|nucleo]].
### Meccanismo
Il processo può essere schematizzato come
$$\gamma+X \rightarrow X^{+}+e^{-}$$
con $X$ la specie atomica soggetta. Il fotone incidente deve avere energia maggiore dell'[[energia di legame]] dell'atomo, a modo che quando l'elettrone assorbe il fotone, ottiene energia sufficiente per liberarsi, lasciando l'atomo in uno stato ionizzato. L'elettrone emesso avrà energia cinetica pari alla differenza tra energia del fotone e energia di legame
$$E_{e^{-}}=E_{\gamma}-E_{b}$$
L'assorbimento del fotone, e quindi l'effetto fotoelettrico, può avvenire solo per elettroni legati, non liberi, perché ciò violerebbe la conservazione della [[massa invariante]] (diminuirebbe dopo l'assorbimento).

Si trova che la [[sezione d'urto]] fotoelettrica di un materiale omogeneo è
$$\sigma_{FE}\simeq\left(\frac{m_{e}c^{2}}{E_{\gamma}}\right)^{3}Z^{5}$$
con $Z$ il [[Atomo|numero atomico]] del materiale. Si nota subito l'estrema dipendenza dal numero atomico. Di atomi pesanti sono dunque più soggetti a effetto fotoelettrico di diversi ordini di grandezza. Dalla dipendenza inversa dall'energia del fotone possiamo dedurre che l'effetto sia più importante per fotoni a bassa energia.
### Nei rivelatori
L'effetto fotoelettrico può anche essere utile nei [[Rivelatore|rivelatori]]. Quando un fotone viene assorbito, trasferisce quasi tutta la sua energia all'elettrone:
$$E_{e^{-}}=h\nu-E_{b}\simeq h\nu$$
per energie sufficientemente alte. Se il rivelatore è abbastanza spesso da bloccare l'elettrone liberato, la sua energia può essere trasferita al rivelatore per essere misurata. L'energia misurata dal rivelatore (quella degli elettroni) ha una distribuzione gaussiana con picco attorno a $h\nu$ (a causa del rumore del rivelatore). Ma questa energia è sostanzialmente pari a quella dei fotoni, quindi questo ci permette di compiere misure indirette dell'energia di un fotone.