Si dice **spettro** di un [[Operatore]] $T$ l'insieme di tutti i numeri $\sigma$ tali per cui l'operatore $T-\sigma I$ non ammette inverso limitato, cioè se non è invertibile o se ammette un inverso non limitato. Gli autovalori sono automaticamente parte dello spettro. In particolare, in dimensione finita lo spettro *è* l'insieme degli autovalori.

Uno spettro si dice **degenere** se due o più autovettori (o autofunzioni) [[lineare indipendenza|linearmente indipendenti]] hanno lo stesso autovalore.

Si dice **risolvente** di $T$ l'insieme complementare dello spettro, ovvero se $\lambda\in\mathbb{C}$ è nel risolvente, l'equazione $(T-\lambda)x=v$, dove $v\in H$ è assegnato e $x$ il vettore incognito, ha un'unica soluzione $x=(T-\lambda)^{-1}v$. Se invece $\lambda$ è nello spettro, l'equazione ha soluzione solo se $v\in\text{Imm}(T-\lambda I)$ e in questo caso la soluzione è unica se $\lambda$ non è autovalore di $T$.

Si dimostra anche che lo spettro è un insieme chiuso e quindi il risolvente è aperto.