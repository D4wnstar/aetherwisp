---
wiki-publish: true
aliases:
  - ammasso aperto
  - ammasso globulare
---
Un **ammasso stellare** è una regione dello spazio in cui si trovano numerose [[Stella|stelle]] una vicino all'altra (nell'ordine dei [[Parsec]]). Sono molto utili per studiare le proprietà delle [[Galassia|galassie]], in quanto è ragionevole supporre che tutte le stelle che fanno parte dell'ammasso si sono formate
1. allo stesso tempo
2. dalla stessa materia
3. nello stesso luogo

Il [[Diagramma Hertzsprung-Russell|diagramma HR]] di un ammasso è interessante, perché l'unica variabile libera è la massa. Ciò ci permette di "scattare una fotografia" dell'[[Evoluzione stellare]] di una popolazione omogenea di stelle e vedere come cambiano nel tempo a dipendenza della loro massa (e in minore parte dall'appartenenza ad un [[Stella binaria|sistema binario]] e dalla rotazione).
## Ammassi aperti
Gli ammassi aperti si misurano nell'ordine dei parsec e contengono masse dalle centinaia alle migliaia di $M_{\odot}$. Hanno una densità tra gli 10 e i 100 $M_{\odot}/Pc^{3}$. Di solito contengono stelle giovani e hanno [[Gravity|forze gravitazionali]] relativamente deboli e dunque le stelle che ne fanno parte sono solo leggermente legate fra loro. Infatti, gli ammassi aperti tendono a "cadere a pezzi" nel tempo, lasciando che tutte le stelle si disperdano nella galassia. Mostrano dispersioni di velocità nei km/s. Contengono stelle giovani e relativamente [[Metallicità|metalliche]], dette stelle di *popolazione I*.

Le Pleiadi e le Iadi sono ammassi aperti.
## Ammassi globulari
Gli ammassi globulari si misurano nell'ordine delle decine di parsec e hanno masse nei milioni di $M_{\odot}$. Hanno una densità oltre le 1000 $M_{\odot}/Pc^{3}$. Le forze gravitazionali sono molto più forti e dunque le stelle sono legate fra loro molto più fortemente, il che le rende molto più stabili nel tempo. Questa stabilità è importante: con tempi scala nei $10^{10}$ anni, sono tra gli oggetti più antichi dell'Universo e pongono limiti importanti sulla sua età. Infatti, è possibile stimare l'età minima dell'Universo guardando alle [[Nana bianca|nane bianche]] più fredde dell'ammasso, che possono dare misure di età oltre i 10 miliardi di anni. Per lo stesso motivo, è utile misurare il [[main sequence turnoff]] del diagramma HR, che anch'esso ci dà una stima di età. Contengono stelle vecchie povere di elementi pesanti, dette stelle di *popolazione II*.