---
wiki-publish: true
---
Il **limite di Hayashi** è un limite teorico sulla temperatura superficiale minima di una [[Stella]] in equilibrio idrostatico, pari a circa 3000 K.

Stelle in equilibrio idrostatico con masse basse (sotto una [[Massa solare]]) spostano molto del calore del loro centro mediante [[convezione]]. I modelli matematici di stelle convettive danno soluzioni soltanto per stelle con temperatura superficiale superiore ai 3000 K. Le osservazioni sperimentali che si trovano sul [[Diagramma Hertzsprung-Russell|diagramma HR]] confermano questi modelli.

È possibile che in certe condizioni una stella rompa il limite di Hayashi. Per esempio, una [[protostella]] in collasso potrebbe avere temperatura minore, così come stelle con campi magnetici che interferiscono con il flusso convettivo.