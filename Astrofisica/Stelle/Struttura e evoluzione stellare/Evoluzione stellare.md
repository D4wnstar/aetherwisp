---
wiki-publish: true
aliases:
  - braccio delle sottogiganti
  - braccio delle giganti rosse
  - braccio orizzontale
  - braccio delle giganti asintotiche
---
Le [[Stella|stelle]] sono oggetti dinamici, le cui caratteristiche cambiano nel passare di milioni o anche miliardi di anni. Il processo che parte con la [[Formazione stellare|formazione di una stella]] all'interno di un [[Ammasso stellare]] e che termina con la creazione di [[Relitto stellare]] prende il nome di **evoluzione stellare**.
### Aspettativa di vita
Possiamo calcolare una stima dell'aspettativa di vita di una stella (definita come il tempo per il quale rimane sulla [[Sequenza principale]]) in base all'*efficienza di generazione di energia* $\eta$, la *massa di combustibile* $M_{c}$ e la sua [[Luminosità]] $L$ con la seguente formula
$$t_{v}=\eta M_{c}c^{2} \frac{1}{L}$$
La massa di combustibile è minore a quella della stella; la stella non può bruciare tutta se stessa. Dalle misure di massa delle [[Stella binaria|stelle binarie]] abbiamo una stima della proporzionalità luminosità-massa:
$$L\propto M_{\star}^{3.5}$$
E quindi mettendo le due formule assieme abbiamo
$$\boxed{t_{v}\propto M_{\star}^{-2.5}\times10^{10}\text{ anni}}$$
da cui possiamo dedurre che la massa ha un grande impatto sulla vita di una stella. Le stelle molto massive vivono ordini di grandezza meno di stelle di [[Massa solare]]. Ad esempio, il Sole è nella sequenza principale dalla sua nascita 5 miliardi di anni fa circa. Betelgeuse (16.5 - 19 $M_{\odot}$) è rimasta sulla sequenza per soli 9 milioni di anni (per poi diventare una gigante; vedi sotto). Le stelle con circa un decimo di una massa solare hanno età così lunga da essere vecchie quanto l'universo stesso (le cosiddette **stelle primordiali**).
### Fasi di vita
Una stella comincia la sua vita già nella sequenza principale, su una fascia detto Zero Age Main Sequence (ZAMS). La maggior parte delle stelle giace per la maggior parte della sua vita sulla sequenza principale.

Ad un certo punto, la stella termina l'idrogeno nel nucleo da bruciare e la fusione nel nucleo si ferma. A tal punto, il nucleo, anche se convettivo, comincia a collassare, riscaldandosi a dismisura come descritto dal [[Teorema del viriale]]. Ciò porta l'idrogeno degli strati esterni a formare un guscio attorno al nucleo ora inerte di elio. Questo guscio è a temperatura abbastanza alta da innescare la fusione, sostituendo il nucleo come generatore di energia e luminosità.

L'energia della fusione porta ad una nuova espansione dell'inviluppo, aumentando di molto il raggio della stella, ma mantenendo la luminosità intaccata. Allora, dalla [[Temperatura efficace]] $T_{e}\propto (L/R^{2})^{1/4}$, a parità di luminosità la temperatura deve diminuire. Questa fase si dice di [[sottogigante]] e corrisponde ad uno spostamento orizzontale verso le basse temperature nel [[Diagramma Hertzsprung-Russell|diagramma HR]]. La stella non va mai sotto il [[Limite di Hayashi]] (circa 3000 K). In questa fase, gli strati interni ed esterni della stella sono chimicamente diversi e dinamicamente disgiunti, ossia il loro moto è diverso fra loro e solitamente opposto. Ad una compressione del nucleo corrisponde un'espansione dell'inviluppo.

Quando la stella arriva a temperature prossime al limite di Hayashi, la [[convezione]] diventa più favorita dell'[[irradiazione]]. Dato che si tratta di un modo molto più efficiente di trasferire calore dal nucleo verso l'esterno, la luminosità aumenta molto in fretta, mentre la temperatura rimane pressoché costante e l'espansione dell'inviluppo continua ad andare avanti a dismisura. A questo punto, la stella è una [[gigante rossa]].

Cosa succede dopo dipende dalla massa della stella
- per masse $<0.5M_{\odot}$, la contrazione del nucleo non è abbastanza energetica da sovrastare la pressione degenere dell'elio e la fusione nucleare non si innesca mai più. Queste stelle rimangono giganti rosse con un nucleo di elio inerte per il resto della loro esistenza.
- per masse $>0.5M_{\odot}$ ma $<2.25M_{\odot}$, la contrazione porta il nucleo degenere ad una temperatura sufficientemente alta da innescare la fusione dell'elio. La fusione dell'elio è determinata dal [[Nuclear fusion#Triple-alpha cycle|ciclo]] $3\alpha$, che è estremamente dipendente dalla temperatura ($\propto T^{40}$). Dato che il nucleo è già a temperature altissime (la pressione degenere è indipendente dalla temperatura, quindi può raggiungere temperature estreme finché rimane sotto il limite di [[Pressione degenere]]), l'accensione è repentina e esplosiva: un quantità di energia enorme viene di scatto emanata dal nucleo, scagliando gli strati esterni nello spazio circostante e lasciando solo parte dell'inviluppo. Questo fenomeno si dice [[flash dell'elio]].
- per masse $>2.25M_{\odot}$, il processo è simile a sopra, ma le temperature sono così alte che la fusione dell'elio si innesca prima della degenerazione del nucleo, quindi non c'è un flash di elio.

Ora abbiamo due percorsi: stelle di massa solare ($\sim1M_{\odot}$) e stelle massive ($>2.25M_{\odot}$).
#### Stelle di massa solare
Il flash di elio termina una volta che la fusione nucleare ha alzato la temperatura abbastanza da rimuovere la degenerazione del nucleo. A quel punto, il nucleo si espande estremamente rapidamente per equilibrarsi con la temperatura che ha ottenuto in fase degenere. In questa fase, il nucleo brucia elio e un guscio attorno ad esso brucia idrogeno, che continua ad essere la fonte principale di energia. Tuttavia, l'idrogeno sta diminuendo e la luminosità quindi decresce. Assieme, l'inviluppo si contrae per bilanciare l'espansione del nucleo. La stella compie quindi un percorso inverso a quello del braccio delle giganti rosse e poi finisce in uno spazio detto **braccio orizzontale**.

Eventualmente anche l'elio terminerà e il nucleo sarà formato dai prodotti della sua fusione: carbonio e ossigeno[^1] degenere. Ciò che accade ora è molto simile a quanto visto in precedenza: il nucleo per un po' rimane inerte, formando due gusci che fondono attorno ad esso (idrogeno ed elio, rispettivamente). L'energia irradiata espande l'inviluppo, il raggio aumenta di molto, la luminosità rimane pressoché costante, la temperatura superficiale diminuisce fino al limite di Hayashi. A questo punto, torna la convezione, la luminosità impenna a temperatura più o meno costante. In questa fase, la stella è detta [[gigante asintotica]].

Una volta diventata gigante asintotica, la stella non ha abbastanza energia termica per innescare la fusione del carbonio, quindi il nucleo diventa inerte. Lo strato di elio, tuttavia, continua a bruciare; non solo, la fusione dell'elio diventa instabile anche in mancanza di degenerazione, così l'emissione di energia diventa esplosiva e causa un cosiddetto **pulso termico**, l'eiezione di una grande quantità dell'inviluppo a causa della fusione di elio. Questa emissione repentina spegne sia l'elio e lo strato di idrogeno superiore, che poi torna a riaccendersi e accumulare elio. L'accumulazione causa una nuova accensione dell'elio e un altro pulso termico, in un ciclo che va avanti finché la stella non ha eiettato tutto l'inviluppo nello spazio circostante, formando una nube detta [[nebulosa planetaria]]. Della stella rimane solo il nucleo esposto allo spazio vuoto, inerte e composto da idrogeno e ossigeno degenere. Questo [[Relitto stellare]] è detto [[Nana bianca]].

![[Grafico Evoluzione stelle di massa solare|90%|center]]

#### Stelle massive
Una stella massiva ($>2.25M_{\odot}$) non incorre in flash di elio e comincia a bruciare elio senza eventi esplosivi. Ciò porta le stelle massive a non avere una "ricaduta" importante simile a quelle delle stelle di massa solare e ad avere un braccio orizzontale più pronunciato. Per il resto, la stella si evolve in modo analogo a quanto già visto, diventando una gigante asintotica, emettendo pulsi termici perdendo tutto il suo inviluppo per diventare infine una nana bianca.
#### Stelle supermassive
La storia è diversa per stella molto grande: $>8M_{\odot}$. In queste stelle, che si evolvono come già visto fino al braccio asintotico, la pressione è talmente alta da permettere la fusione del carbonio nel nucleo. Teoricamente questo dovrebbe avvenire nel nucleo degenere che rimane, ma per una serie di ragioni particolarmente complesse, il nucleo cessa di essere degenere *prima* dell'innesco della fusione. Ciò impedisce di avere una sorta di *flash del carbonio*, come si ha con il flash di elio, e nessuna esplosione che, date le energie estreme, distruggerebbe sicuramente la stella.

La fusione del carbonio continua senza intoppi, così come quella del neon, dell'ossigeno e del silicio. Ogni volta che la fusione di un elemento termina, il nucleo si contrae e l'inviluppo si espande, per poi fare il processo inverso una volta che la fusione si riaccende, come una sorta di palloncino che si gonfia e si sgonfia. Questa strana evoluzione traccia sul diagramma HR una serie di linee simili a quella del braccio delle giganti rosse una dopo l'altra, progressivamente salendo in alto a sinistra.

L'ultima fermata è un nucleo di ferro, che nessuna stella può fondere dato che la fusione del ferro è energeticamente svantaggiosa. Il nucleo quindi si contrae crollando a fase degenere. La massa della stella è però tale che il nucleo può raggiungere il [[Limite di Chandrasekhar]]: a questi punti, la pressione degenere degli elettroni non può più resistere alla pressione e crolla ad uno stato ancora più compresso di materia. Qui ci sono due casi: per masse minori, il nucleo crolla in *materia degenere di neutroni*  e il relitto stellare che rimane indietro è detto [[Stella di neutroni]]; per masse superiori, non c'è fase di materia capace di resistere alla contrazione gravitazionale e la stella collassa in un [[Buco nero]]. Nel caso di una stella di neutroni, tutto l'inviluppo viene espulso in un evento esplosivo detto [[Supernova|supernova di tipo II]].

Durante il collasso avvengono due processi interessanti:
- la [[fotodisintegrazione]] degli elementi pesanti, che vengono spezzati in [[Atomic nucleus|nuclei]] più piccoli strappando un [[protone]], un [[neutrone]] o una [[Alpha decay|particella alpha]].
- la [[Beta decay|cattura elettronica]] da parte dei protoni, che vengano convertiti in neutroni.

Questi processi sono importanti perché assorbono energia, favorendo ancora di più il collasso. In particolare, la fotodisintegrazione diminuisce il [[Gravity|potenziale gravitazionale]] spostando l'[[Binding energy]] degli [[Atom|atomi]] spezzati ai nuclei stessi. Questo porta ad una diminuzione dei raggi degli oggetti che compongono la stella, con conseguente enorme rilascio di energia ($\Omega\simeq GM_{\star}^{2}/R$). Per esempio, un collasso in una stella di neutroni di raggio $1.44 M_{\odot}$ libera $E_{grav}\sim5\times10^{53}$ erg di energia. Una stella di $10M_{\odot}$ che in tutta la sua esistenza brucia il 10% della sua massa con l'1% di efficienza produce $2\times10^{52}$ erg di energia, più di 10 volte meno.
#### Stelle ultramassive
C'è un'ultima categoria di stelle per le quali l'evoluzioni è diversa, stelle molto rare con massa davvero enorme: $>10M_{\odot}$. Per questi oggetti, la pressione interna del nucleo è elevatissima. Talmente elevata che il nucleo si evolve molto più in fretta di quanto non possa fare l'inviluppo esterno. I periodi necessari per fondere tutte le riserve di elementi nel nucleo sono estremamente piccoli: per una stella di 25 masse solari, le fusioni di $H$, $He$, $C$, $Ne$ e $Si$ richiedono soltanto 5 milioni di anni, 500,000 mila anni, 500 anni, 1 anno e infine solo 1 giorno.

La velocità con cui il nucleo brucia fa sì che la traccia sul diagramma HR sia a temperatura altalenante tra alta e bassa, ma ad una luminosità quasi costante. Infatti, l'inviluppo non fa in tempo a contrarsi ed espandersi per reagire ai cambiamenti della stella.

[^1]: Il carbonio è un risultato diretto della fusione. L'ossigeno proviene da cattura $\alpha$ da parte dei [[Atomic nucleus|nuclei]] di carbonio.